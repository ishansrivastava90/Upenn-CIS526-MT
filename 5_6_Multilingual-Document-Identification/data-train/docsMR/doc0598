«سکوت سه ماهه من بخاطر ازدواج با زری است که از این پس در کارهایم شریک خواهد بود .بزودی کارم را شروع می‌کنم و کارهای جدیدم از این پس از فرم فانتزی بیرون خواهد بود .و سناریوهائی را که نوشته‌ام بر روال تازه می‌باشد که باز در سینمای فارسی کار تازه‌ای خواهد بود...» گرچه ازدواج کارگردانهای سینمای ایران با زنان هنرپیشه از جمله ستاره‌های سکسی سینما بی سابقه نبود ، اما ازدواج علی حاتمی با زری خوشکام با توجه به ماهیت کارهای قبلی این دو به شایعات متعددی دامن زده بود که حاتمی سعی کرد تا در این مصاحبه به رفع این شایعات و روشن ساختن موضوعات مربوط به ازدواج خود با زری خوشکام بپردازد. «....بنظر من یک کارگردان نمی‌تواند هنرپیشه خوبی هم باشد ،چنانکه یک هنرپیشه هم کارگردان خوبی نخواهد بود ،یعنی هم بازی کند و هم کار گردانی . البته چنانچه روزی سناریوئی که خودم نوشتم و مورد پسندم بود ،به شرطی که کارگردانی آن را دیگری انجام دهد به اتفاق زری در آن فیلم بازی خواهم کرد .» «این شایعه به هیچ وجه صحت ندارد ،هرگز همسر من قبل از ازدواج چنین عکس‌هایی نگرفته‌است .بعضی‌ها که از ازدواج من و او ناراحت هستند چنین شایعاتی را سر زبانها انداخته‌اند...». پس از انقلاب اسلامی و با توجه به شرایط جدید کشور گرچه زری خوشکام سالها بود که با کنار کشیدن از سینما به زنی عادی و همسری وفادار برای علی حاتمی تبدیل شده بود، اما با توجه به شرایط جدید کشور به ناچار هویت تازه‌ای را برای خود برگزید و بدین ترتیب با توجه به نام خانوادگی همسرش نامش را به زهرا حاتمی تغییر داد.  در همین ارتباط بصیر نصیبی طی مقاله‌ای پیرامون تأثیرات انقلاب اسلامی بر زندگی هنرپیشگان زن قبل از انقلاب که در تاریخ ۲۰ نوامبر۲۰۰۶ در زاربروکن آلمان و در حاشیهٔ گفتگوی شهره آغداشلو با بی بی سی تحریر کرده بود ، نوشت «...انقلاب باعث شد که زنان هنرپیشه اگر شوهر داشتند زیر نام همسرشان مخفی شوند و مثلا زری خوشکام بازیگر بی پروای سینمای حرفه‌ای ایران ، به خانم زهرا حاتمی ی خانه دار مبدل شود ، تا کمیته‌ها دست از سرش برداشتند!...» هرچند این دیدگاه مورد قبول برخی دیگر نبود و عده‌ای معتقد بودند که دگردیسی و تغییر هویت زری خوشکام صرفنظر از شرایط سیاسی - اجتماعی موجود و با میل و اشتیاق قلبی خود او صورت گرفته‌است. به هر حال زری خوشکام در سالهای بعد از انقلاب با عنوان زهرا حاتمی به زندگی خود ادامه داد و بازی در برخی قسمتهای سریال هزاردستان از معدود بازی‌های او در سالهای بعد از انقلاب بود. در این سریال وی نقش عروس نورچشمی خان مظفر را ایفا می‌نمود که خان مظفر برای پیدا کردن قطعه‌ای از جواهرات گمشدهٔ او، زمین و زمان را به هم می‌دوزد. بعدها و در سال ۱۳۶۶ واروژ کریم مسیحی با مونتاژ مجدد قسمتهایی از سریال هزاردستان فیلمی به نام تهران روزگار نو پدید آورد که بازی زهرا حاتمی را هم در برمی گرفت. در سال ۱۳۷۶ پس از اینکه ساخت فیلم جهان پهلوان تختی به دلیل مرگ علی حاتمی ناتمام ماند، بهروز افخمی با کسب اجازه از زری خوشکام ساخت آنرا بر عهده گرفت و در مدت کوتاهی فیلمی ساخت که خود زری خوشکام نیز در صحنه‌هایی از آن ظاهر شده بود. فیلمی که هیچ کس انتظار آن را نداشت و یک فیلم مستقل با فیلمنامه‌ای کاملا ارژینال با روایتی گزارش گونه و معمایی پیرامون چگونگی مرگ تختی بود. تا بدانجا که عده‌ای از منتقدین این فیلم را یک همشهری کین ایرانی به شمار آوردند و ایفای نقش افتخاری و کوتاه زری خوشکام با عنوان زهرا حاتمی در آن اولین حضور او در یک فیلم سینمائی بعد از انقلاب و در نقش خودش محسوب می‌شد. در این فیلم برخی دیگر از دوستان و نزدیکان و همکاران علی حاتمی همچون محمود کلاری نیز به صورت افتخاری حضور داشتند. علاوه بر همکاری با بهروز افخمی ، زری خوشکام در این سالها با کارگردانان دیگری نیز به صورت افتخاری همکاری‌هایی داشت که از آن جمله باید به فیلم سینمایی عشق+۲ ساخته رضا کریمی که در تیتراژ آن از زهرا حاتمی تشکر شده‌است ، اشاره کرد. آخرین تجربهٔ حضور زری خوشکام در سینما که باز هم با عنوان زهرا حاتمی صورت گرفت ، بازی در فیلم سینمائی سیمای زنی در دوردست ، به کارگردانی دامادش علی مصفا در سال ۱۳۸۲ بود ، که به داستان زندگی مرد مهندس پا به سن گذاشته‌ای که از همسر و پسرش جدا شده و تنها زندگی می‌کرد، می‌پرداخت و زری خوشکام در آن نقشی بر عهده داشت.ایفای نقش اول این فیلم بر عهده دختر او ، لیلا بود. زری خوشکام یا زهرا حاتمی در سال ۱۳۸۷ نیز ، در دومین جشن انجمن منتقدان و نویسندگان ، جایزه زنده یاد علی حاتمی را به عنوان بهترین فیلمنامه نویس سی سال سینمای پس از انقلاب ایران دریافت کرد. وی هم اکنون در تهران زندگی می‌کند و هنوز شیفتهٔ سینماست. مجموعه‌های تلویزیونی خوشکام،زری خوشکام،زری خوشکام،زری خوشکام،زری خوشکام،زری