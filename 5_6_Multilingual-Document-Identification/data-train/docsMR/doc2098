מאחר שהוחמר מצבם המדיני של יהודי אשכנז חשש הרא"ש שיהיה גורלו כגורל רבו המהר"ם ועל כן שלח את בנו הרביעי ר' יהודה לארץ ספרד שיתור לו מקום למגוריו. ואז בשנת ה' ס"ג [1304] מצא שעת כושר לעזוב את גרמניה וברח עם בני ביתו לספרד, מעבר שרושש אותו כספית. שם עבר טלטולים רבים ובכולם קיבלוהו בכבוד גדול, כי חכמתו ויראתו האירו פניו והיה נראה "כמלאך ה' צבאות". באחת מטלטוליו הגיע למקום מושבו של הרשב"א, שאף הוא קיבלו בכבוד גדול, וקרא לקהילות ספרד לנוהג בזה האיש בכבוד גדול כי חכם הוא. בינתיים שלחו אליו ראשי קהילת טולדו והזמינוהו להתיישב בתוכם, להרביץ תורה ולעמוד בראש בית דינם. וכך מונה לראש בית הדין ולראש הישיבה בטולדו. מה שמעיד על יוקרתו העצומה, שכן לא היה זה מקובל למנות אדם בן אשכנז לרב ביהדות ספרד. הימצאותו של הרא"ש בספרד יצרה תקדים מעניין של ראשון אשכנזי המכיר היטב את דרכיהם ומנהגיהם של הספרדים. גם יוקרתו בעיני השלטון הייתה גדולה, והתייעצו עמו בענייני משפט. בנו הוא רבי יעקב בעל הטורים. כתב גם פירוש לתורה אשר לוקט בספר "הדר זקנים" יחד עם פירוש התוספות על התורה ועל פירוש רש"י. בין כתביו נמצא גם חיבור בענייני מוסר ויראת שמים הנקרא בשם "אורחות חיים". על אף שהשתייך כאמור למשפחה של חסידי אשכנז, לא ברור האם אכן ראה עצמו מחויב להוראותיו של רבי מאה ה-18 או שמא אכן הרא"ש כתבו, ורק אחדות מהתשובות מזויפות. לעתים הגיע לחריפות גדולה מאוד באכיפת דעותיו. כאשר החליט רבה של עיר אחת לאסור על שימוש בעירוב חצרות המקובל בקהילות ישראל, האשימו הרא"ש שמאחר שיהודים יטלטלו בכל זאת, הוא גורם בכך שיחללו שבת. הוא דרש "שינהגו בו נידוי באותו המשוגע", ואם לא יחזור בו, "ידונו אותו למוות בדין זקן ממרא". בוויכוח שבין מצדדי מורשתו הרציונלית של הרמב"ם לבין מתנגדי הפילוסופיה נקט עמדה חד משמעית בעד האחרונים, והצטרף לחרם של הרשב"א על לימוד החוכמות בידי צעירים.