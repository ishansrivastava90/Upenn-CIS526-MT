Сава Илиев Сирманов е български просветен деец. Роден в с. Сирмани /днес кв. на Габрово/ през 1840 г. Първоначалното си образование получил  в килийното и в класно училище в Габрово. През 1859 г. постъпва като априловски стипендиант в гимназията в Одеса, която завършва успешно през 1864 г. През месец октомври 1864 г. се завръща в Габрово и става учител в класното училище. Негови колеги са Илия Христович и Игнат Иванов. Тримата млади учители се обединяват около идеята да възстановят доброто име на училището след напускането на Тодор Бурмов в началото на 1860 г. Абер прати кир Илия Виденлия до Търново, до пашата да се върне даскал Сава,   даскал Игнат и Илия. В Габрово Сава Сирманов учителства до 1867 г. Заедно със своите колеги и другари е интерниран в Русе по донос на Габровските чорбаджии. Тази песен  е написана именно  по този повод. Ходатайствайки  габровци не успели да издействат завръщането им в града. По преценка на русенските първенци, Сава Сирманов и Илия Христович са назначени за учители в Русе. Там преподава до 1869 г., след което заминава за Видин и там остава до 1872 г. През Освободителната война /1877-1878/ е вече в Габрово. След превземане на Балкана от освободителните войски, той става председател на новообразувания Български благотворителен комитет в Габрово. Този комитет се занимава с организиране охраната на града и околията след оттегляне на руските войски. Завършва земния си път в Търново през месец август 1903 г. на 63 годишна възраст.