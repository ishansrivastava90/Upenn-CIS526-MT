Het eiland was zwaar verdedigd tegen een landing uit zee. Het werd gezien als het "Gibraltar van het Oosten". Deze faciliteiten en haar verdediging waren in Japan bekend, en de Japanse planners beraamden een landing in Malakka. Alle verdedigingswerken waren namelijk gebouwd tegen een landing uit zee, niet tegen een aanval door het door Malaria moerassen vergeven Malakka. Plan Matador voorzag ook in een defensieve inval in zuid-Thailand om een Japanse landing aldaar te verhinderen. Deze taak werd toevertrouwd aan de 11e Indiase divisie van het Derde Indiase legerkorps, reeds verantwoordelijk was voor de verdediging van Noord-Malakka. Hoe deze divisie tegelijkertijd twee taken moest uitvoeren, bleef in het plan onduidelijk. De Britse commandant coördineerde wel zijn verdedigingsplannen met de Nederlandse verdedigers in Nederlands-Indië. Malakka werd verdedigd door het Derde Indiase legerkorps. Dit werd versterkt worden met eenheden uit Australië. De algehele sfeer op het eiland was er een van een onbezorgd en ongefundeerd koloniaal superioriteitsgevoel. Aan Japanse zijde was ook niet alles koek en ei. De plannen voor de aanval op Malakka werden toevertrouwd aan generaal Jamasjita. De verhouding tussen hem en zijn superieur Tojo was wantrouwend en vijandig. Op 2 november 1941 ontving Jamasjita de opdracht het bevel over het 25e leger voor de aanval op Malakka en Singapore. Tegelijkertijd kreeg Masaharoe Homma het bevel over het 14e leger voor de aanval op de Filipijnen, en Hitosji Imamoera het bevel over het 26e leger voor de aanval op Nederlands-Indië. Jamasjita had weinig tijd voor de voorbereiding. Desondanks regelde hij luchtdekking door de 3de luchtvloot met 459 vliegtuigen en door 159 marinetoestellen. Het eiland Hainan, halverwege Japan en Malakka, zou als uitvalsbasis dienen. Hij zag af van twee van de aangeboden vijf divisies, omdat hij concludeerde dat de bevoorradingscapaciteit daarvoor onvoldoende was. Het 25e legerkorps zou bestaan uit de 18e divisie onder generaal Moetagoetjsi, de 5e divisie onder generaal Matsoei en de Keizerlijke Garde divisie onder generaal Nisjimoera. De officieren kenden elkaar niet, Jamasjita's taak was het hen tot een eenheid te smeden. De samenwerking met Nisjoemoera zou echter de hele campagne problematisch blijken. Graaf Generaal Teraoetsji gaf een kolonel in de staf, die jungleoorlogsvoering op Hainan bestudeerd had. Jamasjita had hier veel profijt van, maar wist tevens dat Teraoetsji deze kolonel als spion gebruikte. Er woonden enkele duizenden Japanners in Singapore, en Jamasjita had dan ook redelijk betrouwbare inlichtingen tot zijn beschikking. Hij concludeerde dan ook al snel dat hij geen 30 bruggen, maar 500 bruggen op zijn weg van noord naar zuid diende over te steken. Op 4 december het 25e legerkorps ingescheept. De coördinatie luisterde zeer nauw, want de landing in Malakka diende ondanks de grote afstand en de verschillende tijdzones vrijwel gelijktijdig met de Aanval op Pearl Harbor plaats te vinden. Op 6 december nam een Australisch verkenningsvliegtuig de Japanse vloot van 25 transportschepen, begeleid door een zware kruiser, vijf kruisers en kleinere schepen waar. De Britse admiraal Sir Thomas Phillips en de Amerikaanse admiraal Thomas C. Hart concludeerden uit de koers dat of het neutrale Thailand of Malakka het doel was. De Repulse werd hierop teruggeroepen van haar reis naar Darwin. Vier Amerikaanse destroyers werden naar het operatiegebied gezonden. Op 7 december werd de Japanse vloot nogmaals waargenomen. Verdere verkenningen door Britse vliegtuigen faalden door het slechte weer. Luchtmaarschalk Sir Robert Brooke-Popham besloot niet tot een defensieve invasie van het neutrale Thailand over te gaan. Bij verdere gevechten bleken de Britse eenheden praktisch machteloos tegen het Japanse leger. Slechte coördinatie aan Britse zijde leidde tot een succesvolle Japanse aanval op 9 december op het vliegveld van Singapore. Daarbij verloor de RAF bijna al haar op Singapore gestationeerde gevechtsvliegtuigen. Op 11 en 12 december 1941 leden de Britse troepen in de Slag bij Jitra een smadelijke nederlaag. Dit ondanks het praktisch ontbreken van artillerie aan Japanse zijde. Een uitval op Prince of Wales en Repulse in een poging om een Japanse invasievloot te onderscheppen, leidde op 10 december tot de ondergang van deze schepen bij een aanval door Japanse vliegtuigen. De Britse verdediging werd na de slag bij Jitra gewoon opgejaagd naar Singapore. Elke verdedigingspositie werd door de goed getrainde Japanse eenheden snel omflankt of doorbroken. De goede jungletraining van de Japanse troepen bleek van grote waarde. Naarmate de Japanse troepen terrein veroverden, kregen zij ook de nieuw aangelegde vliegvelden in handen, waarmee zij ook hun luchtmacht overwicht effectief konden doen gelden. Op 11 januari 1942 namen de Japanners de Maleisische hoofdstad Kuala Lumpur in. Jamasjita had inmiddels flinke bevoorradingsproblemen, maar de inname van deze stad loste dit op een aantal punten weer op. De Australische eenheden wisten twee maal de Japanse voorhoede in een val te laten lopen, maar werden hierna ook genadeloos opgejaagd naar het zuiden. Op Arthur Percival op om "deze zinloze en wanhopige tegenstand te staken". De volgende dag wisten de geallieerden zich in een klein gebied aan de zuidzijde van het eiland te handhaven, maar op 13 februari verloor men opnieuw terrein. Zijn belangrijkste adviseurs gaven Percival de raad zich over te geven, ook om slachtoffers onder de burgers te minimaliseren. Percival weigerde dit maar probeerde tevergeefs om hiervoor fiat te krijgen van zijn superieuren. De volgende dag vochten de geallieerden verder, het aantal burgerslachtoffers liep op. Een miljoen burgers waren geconcentreerd op het kleine gebied waar de geallieerden ondanks artilleriebeschietingen en bombardementen standhielden. De watervoorziening raakte in gevaar. Japanse troepen doodden tweehonderd patiënten en personeelsleden van het "Alexandra Barracks Hospital", omdat het Britse leger mitrailleursnesten op de eerste en tweede verdieping had ingericht. Het geallieerde commandogebied werd geografisch in tweeën gesplitst in een deel in de Indische Oceaan en de Grote Oceaan. De Amerikanen namen de leiding in het gebied van de Grote Oceaan en Australië, het Brits India Commando nam het commando over in de gebieden grenzend aan de Indische Oceaan. Nog steeds wordt in Anglo Saksiche bronnen de snelle opmars van Japan door Malakka en Singapore vaak toegeschreven aan het Japanse luchtoverwicht en een Japans tankoverwicht. Deze verdediging blijkt bij nadere analyse echter een zwak excuus. De Japanse troepen hadden zeker in het begin geen tanks of artillerie. Wel waren zij ervaren en getraind in oorlogsvoering in de jungle. De Britten hadden aan het begin de vliegvelden, vliegtuigen, twee slagschepen, en voldoende bevoorrading. De Japanners opereerden 500 mijl van hun dichtstbijzijnde basis. Door de snelheid waarmee de Jamasjita wist op te rukken, ontnam hij de Britten de gelegenheid goede posities in te nemen en deze voldoende te versterken. Hij wist zijn zwakheden te minimaliseren en profiteerde optimaal van de Britse zwakheden.