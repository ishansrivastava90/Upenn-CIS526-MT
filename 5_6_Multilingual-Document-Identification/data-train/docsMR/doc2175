Google använder sig av PageRank när ord indexeras. Pagerank-systemet baserar sig på hur många länkar en sida innehåller och hur välbesökt sidan är. I princip genomsöks Googles hela index men man måste specificera sin sökning mer om man vill ta del av resultat som inte finns i en ospecificerad sökning. Innan Google slog igenom var andra söktjänster som Altavista dominerande. De försökte bredda sina tjänster, vilket ledde till sidor som tog lång tid att ladda och där en stor del av innehållet var reklam. Google satsade på ett enkelt, rent och snabbt gränssnitt vilket bidrog till Googles starka expansion. Besökarna röstade med fötterna, och Google blev snabbt den mest använda söktjänsten. Google har försökt och i mångt och mycket lyckats med att profilera sig som ett kundvänligt och innovativt företag. Söktjänsten visar diskreta betalda textannonser som är tydligt avskilda från sökresultaten. Annonsernas utformning är omgärdad av en rad regler, bland annat på korrekt språk och normalt användande av interpunktion. Googles söktjänst har även en del unika funktioner som andra söktjänster saknat under en längre tid. Ett exempel är rättstavning och möjlighet att söka i Usenetarkivet. Inte bara Altavista tappade marknadsandelar på grund av att det fanns bättre alternativ utan banderoller, utan även WebCrawler och andra söktjänster hittade sina marknadsandelar till Google för att Google erbjöd mer innovativa och mer användbara finesser. Sedan dess har dock en del söktjänster införskaffat en egen rättstavning. Kvaliteten varierar beroende på söktjänst. Däremot finns det ingen annan sökmotor idag som klarar av att söka i Usenetarkivet – på denna punkt är alltså Google helt unika idag. Indexeringen av Usenetarkivet påbörjades redan 1998, då Google fortfarande var en liten spelare på söktjänstmarknaden. Google har för vana att ändra sin logotyp vid olika stora evenemang. Google har som tradition att sprida aprilskämt såsom Google MentalPlex och Google Lunar. Vissa trodde att Gmail som tillkännagavs offentligt 1 april 2004, där bland annat två gigabyte utrymme för e-brev utlovades, var ett aprilskämt, något som dock efterhand visade sig vara sant och lanserades på riktigt. Google har ofta fått kritik då de plockat bort information på uppmaning från upphovsrättsinnehavaren. Google har i flera av dessa fall publicerat de juridiska dokumenten på sin sajt, vilket snarare lett till ökad uppmärksamhet för de saker som blivit bortplockade. Det spekuleras också kring att Google kommer att utvecklas till ett nytt Microsoft. Kritikerna brukar sikta in sig på bristen på transparens både vad gäller Googles organisation och programvara. Flera individer och organisationer på Internet sysselsätter sig med att bevaka Google och har lanserat mer eller mindre saklig och befogad kritik av företaget, dess tjänster och maktposition. Till exempel har man pekat på det faktum att några av Googles ledande medarbetare också varit rådgivare och dylikt till den amerikanska regeringen. Eftersom Google kartlägger både Internet och dess användare befarar företagets kritiker att informationen och söktekniken kan hamna i "fel händer". Se vidare externa länkar nedan. Vissa kritiker hävdar att Google har möjlighet att logga vad man söker när man söker en fras på deras söktjänst. Vad Google använder denna information till vet ingen annan än Google själva, men det finns rykten om informationen används för att spåra känsliga personuppgifter som sedan skulle kunna användas till mindre lämpliga ändamål. Även i andra länder är Google censurerad. Google anpassar sig efter  respektive lands lagar och tar bort sökträffar som strider mot landets lag. Eftersom förnekelse av förintelsen är förbjudet i Tyskland, tar google.de till exempel bort vissa sökträffar på sådana sidor. Google upplyser dock om att de tagits bort och, till skillnad från i Kina, är google.com tillgänglig. Tjänster som kan användas via en webbläsare. Android är ett operativsystem och mjukvaruplattform för mobiltelefoner som till en början utvecklades av Google. Google Chrome OS är ett operativsystem utvecklat av Google. Operativsystemet som bygger på öppen källkod är planerat att släppas under andra halvan av 2010. Internt används mycket programvara baserad på öppen källkod, så som Apache. interna nätverk. Google förespråkar även öppna standarder, så som de från W3C och protokollet Jabber som används i Google Talk.