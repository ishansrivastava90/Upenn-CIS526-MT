Han syntes, at arbejdet i lovudformningsudvalget var kedeligt og skiftede stilling til appelretten som underdommer i 1902. Hans langsigtede mål var at kunne leve fredeligt som dommer på landet. Svinhufvud holdt sig mest i baggrunden indtil 1899, hvor Rusland indledte en russificering af Finland. Det finske svar bestod fortrinsvis i lovgivningsmæssig og konstitutionel modstand, hvor Svinhufvud blev en central person som dommer i appelretten. Da nogle indbyggere i Helsinki indleverede en klage til Appelretten i Bobrikov. Bobrikov krævede, at sagen blev indstillet, og da det ikke skete, benyttede han et dekret, som finnerne anså for illegalt, til at afskedige 16 embedsmænd fra retten, herunder Svinhufvud. Oprindelig var han en moderat, som tilhørte det Finske Parti, eller Det gamle Finske parti, men efter sin afsked blev han en rendyrket konstitutionalist, som anså dommeres og embedsmænds modstand som et spørgsmål om retfærdighed, idet han ikke troede på, at der var politisk mulige kompromisser. Han flyttede til Helsinki for at arbejde som advokat og deltog i de politiske aktiviteter både i stænderforsamlingen og i den hemmelige forening Kagal. Efter at være udpeget som dommer i Heinola i 1906 forsøgte han at holde sig ude af forreste linje i politikken. Han blev imidlertid valgt til formand for parlamentet i 1907, hovedsagelig fordi socialdemokraterne, der havde flertallet, anså ham som den bedst kendte modstander af illegalitet. Svinhufvuds parlamentariske åbningstaler, hvor han lagde vægt på legalitet, førte til, at zaren opløste parlamentet i både 1909 og 1910. Han var formand indtil 1912. Svinhufvud var også dommer i Lappee 1908-1914. Under Hindenburgs". Under borgerkrigen gik Svinhufvud under jorden i Helsinki og sendte anmodninger om intervention til Tyskland og Sverige. Konflikten gjorde ham til en aktiv monarkist, omend ikke royalist. I marts 1918 lykkedes det ham at undslippe via Berlin og Stockholm til senatet, som nu havde sæde i Vaasa, hvor han genoptog sin funktion som statsoverhoved. I denne rolle gav han amnesti til 36.000 røde fanger i efteråret 1918. Den 18. maj blev Svinhufvud statens protektor dvs. regent, en post han beholdt efter, at han var afgået som formand for senatet den 27. maj. Efter Tysklands nederlag i 1. verdenskrig og det fejlslagne forsøg på at gøre Finland til et monarki under Frederik Karl af Hessen, som endda var blevet valgt, trak Svinhufvud sig tilbage fra livet i offentligheden og var kun aktiv i den højreorienterede Suojeluskunta-milits. Svinhufvud var ikke nogen tilhænger af parlamentarisme. Han troede på, at det var bedre for Finland, hvis socialdemokraterne kunne holdes uden for regeringen. Det var af den grund, at socialdemokraterne og Bondepartiet stemte mod ham ved valget i 1937, og han blev ikke genvalgt. Ved slutningen af vinterkrigen søgte han forgæves foretræde for både Hitler og Mussolini, men kom kun til at møde Pave Pius 12.. Under fortsættelseskrigen støttede han tanken om en ekspansionskrig. Svinhufvud døde i Luumäki i 1944, mens Finland søgte om fred med Sovjetunionen. Han nægtede at gøre sit 500 år gamle efternavn mere finskklingende - muligvis fordi det direkte oversat betyder svinehoved).