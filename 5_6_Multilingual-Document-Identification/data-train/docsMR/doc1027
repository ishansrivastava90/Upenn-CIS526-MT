Администраторите можат да заштитат страница за го заштитат уредувањето или преместувањето на таа статија и исто така да го отстранат заштитувањето. Тоа заштитување може да биде за секогаш или на одредено време. Целосно заштитена страница може да биде уредувана само од администратори. Заштитата може да биде со ограничено времетраење, како на пример 7 или 14 дена, или може да биде бесконечна. Кутијата за уредување за целосно заштитена страница е засенета. Секоја модификација на целосно заштитена страница треба да биде дискутирана на нејзината страна за разговор. Кога се постигнува цензус за одредената измена, секој администратор може да ја измени дискутираната содржина. Страните кои подлегнале на уредувачко војување, привремено целосно заштитување може да ги натера корисниците да разговараат за уредувањата на страната за разговор, каде можат да постигнат консензус. Кога се заштитува статија поради спорови околу содржината, администраторите нормално ја заштитуваат моменталната верзија на статијата, освен ако содржината содржи текст каде се прекршуваат принципите на Википедија. Администраторите исто така можат да ја вратат статијата и не смеат да заштитуваат или отстрануваат заштита за да ги подржат своите тези. Постојано вандализирање вообичаено не се причина за целосно заштитување на статија. За вакви случаеви се користи делумната заштита на статијата која е вандализирана. Делумна заштита на статија спречува уредување на анонимни корисници и кориснички сметки што не се автопотврдени. Администраторите можат да искористат делумна заштита на страница која подлегнала на големо вандализирање или кршење на принципите на Википедија. Делумната заштита не смее да биде користена како мерка против вандализам кој сè уште не се случил или да се искористи против анонимни или нови корисници. Администраторите не смеат да ја користат оваа заштита за статии што воопшто не биле создадени, туку да биде користена само за вистински случаеви. Корисниците кои сакаат да создадат ваква статија мора да се консултираат со администраторите. Целосно заштитетните статии се исто така и заштитени од преместување. Ако заштитена страна е преместена од страна на администратор, тогаш статијата со нов наслов ќе биде исто така заштитена од преместување. Во ваков случај, администраторите треба да избегнуваат фаворити за името.