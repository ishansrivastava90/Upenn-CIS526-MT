Klub je u svojim počecima najčešće igrao prijateljske utakmice sa susjednim mjestima. Do Drugog svjetskog rata nema pisanih tragova da je klub igrao u nekom organiziranom natjecanju, a razlog tomu, pretpostavlja se, je nedostatak materijalnih i financijskih sredstava. Nakon rata klub se, koji od 1935. nosi ime Šokadija, nalazi u Nogometnom podsavezu sa središtem u Osijeku. 1947. klub mijenja ime u Graničar, a razdoblje nakon netom završenog rata rezultira stagnacijom rada kluba, pa mu je bila potrebna obnova. Poslijeratne demografske promjene rezultiraju osnivanjem još jednog kluba u Otoku Hrvatske koji nisu bili dobro prihvaćeni među domaćim stanovništvom. Novoosnovani klub  Radnički nije gajio pretjerano prisne odnose s Graničarem, a takav odnos nije  rezultirao zdravom konkurencijom. Takva netrepeljivost nije bila u duhu komunističkog režima, pa su ta dva kluba prisilno spojena 1954. godine. Tim spajanjem nastaje novi klub Sloga koji se do sezone 1959./60. natječe u jednoj od Grupa Nogometnog centra u Vinkovcima. Prvim mjestom potonje sezone u Grupi V. klub je izborio pravo natjecanja u Podsaveznoj ligi Vinkovci. Sloga je u ovom razdoblju prve četiri sezone igrala u Podsaveznoj ligi Vinkovci. Zadnjim mjestom u sezoni 1963./64. prelaze ponovo od naredne sezone u niži rang natjecanja - Grupno prvenstvo, gdje nastupaju tri godine, a onda se opet vraćaju u Podsaveznu ligu. U ovom razdoblju najznačajniji svečani trenutci kluba bili su dolazak Hajduka i Dinama prigodom proslavljanja 50. odnosno 55. obljetnice postojanja kluba. Uvjerljivo osvojenim prvim mjestom u Općinskoj ligi sezone 1970./71. Sloga je izborila pravo natjecanja u Slavonskoj nogometnoj zoni koja je bila iznimno kvalitetna i većinom okupljala gradske klubove. Zbog toga je Sloga po prvi put otišla na pripreme, i to u Kaštel-Štafilić koji će postati čestom odrednicom Otočana. Zbog smjene generacija koja je bila neminovna, nakon sedam sezona klub je ispao iz  SNZ i preselio u Općinsku ligu. U ovom razdoblju počinju radovi na poboljšanju uvjeta. Izgrađuju se tribine, svlačionice i ostali dodatni sadržaji. Veliki uspjeh Sloga je ostvarila u sezoni 1981./82. kada je bila prva u Općinskoj nogometnoj ligi, te osvojila Kup. I u juniorskoj konkurenciji klub je zauzeo prvo mjesto. Sloga je ponovo izborila natjecanje u Slavonskoj nogometnoj zoni, gdje samo nakon dvije odigrane sezone stječe pravo nastupa u Hrvatskoj nogometnoj ligi. U tri je godine Sloga prešla tri ranga natjecanja, a plasmanom u tu ligu ostvaruje do tada najveći sportski uspjeh. No, nastup u toj ligi nije dugo trajao - samo jednu sezonu, pa su ispali u Regionalnu ligu Slavonije i Baranje. Tim ispadanjem počinje krizno razdoblje u klubu koje će trajati nekoliko godina, točnije do sezone 1987./88. kada dolazi do reorganizacije i ustroja Međuopćinske lige. Za vrijeme Domovinskog rata nije odigrana samo sezona 1991./92. Od NK Spačva , i pod imenom NK Spačva-Otok nastupa u Drugoj hrvatskoj nngometnoj ligi, gdje u premijernoj sezoni zauzima 10. mjesto. Nagodinu je slijedilo opet preimenovanje kluba u NK Otok, te plasman u sredinu tablice Druge lige. U ožujku 1997. Otočani su sudjelovali na turniru u austrijskom Ottensheimu i bili su uvjerljivn najbolja momčad. Od 1998./99. stvara se jedinstvena Druga HNL i Otočani su među 30 najkvalitetnijih klubova u Hrvatskoj, ali već za dvije godine ispadaju u Treću HNL. Otok
