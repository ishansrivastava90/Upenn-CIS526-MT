Jewel Kilcher, professionalment coneguda com Jewel, va néixer a Homer, Alaska. Gràcies al seu inusual rerefons, la cantant d'Estats Units, ha desenvolupat una de les veus més extraordinàries caracteritzada per emprar sense problemes amb un gran domini, tots els registres vocals, saltant de l'un a l'altre vertiginosament. A Homer, els seus pares, Atz Kilcher i Lenedra Carroll, la hi varen dur poc després de nèixer. Allí, va créixer en una granja de 800 acres. La casa on va créixer, no tenia lavabo a l'interior, sinó que estava situada en una caseta fora. Allí, a la granja, va passar molt de temps tenint cura dels cavalls, encarregant-se de la palla i treballant el jardí familiar. Abans dels cinc anys, ja va començar a interpretar, fent números amb els seus pares per als turistes a les viles esquimals o d'altres indrets. És per aquesta època quan aprèn l'art del Yodel, una espècie de cançó similar a un crit en la qual la veu fluctua ràpidament entre la veu normal i el falsetto, en el que s'ha de tenir una habilitat vocal especial. Al voltant dels dotze anys, amb ganes de veure món, viatjà a Hawaii, on passà uns mesos amb la seva tieta. Durant aquesta etapa, és coneguda pel seu malnom "Jule", que ella sempre ha atribuït a una variació en la pronunciació del seu nom original, Jewel, que, per cert, el seu nom complet és Jewel Kilcher com hem dit abans, però sense cap altre cognom intercalat. Allà, hi va perdre l'etapa júnior i sènior de la seva vida. Va assistir a la Interlochen Fine Arts Academy, a Michigan. Es tracta d'una escola privada molt cara, a la qual s'hi va poder inscriure gràcies a la beca vocal que va rebre, que li va pagar un 70%. Pel que fa al 30% restant, se'l va guanyar fent el seu primer concert de solo davant els ciutadans de Homer que, junt amb les feinetes estiuenques, li ajudarien a cobrir el buit del següent any de la matricula. Allà, s'hi graduaria com a vocal major, d'òpera, tot i que pensà que aniria a cantar blues. Separats els seus pares, després des completar-hi l'educació es va traslladar amb la seva mare a San Diego, Califòrnia vora el 1992. Allí, ella provaria de trobar-se a si mateixa. De totes maneres, va passar una breu estança a Colorado, però ràpidament va tornar amb la seva mare a San Diego, el que ella considera casa seva. Ja als 17 anys, començà a escriure, captivada, poesia . Ella no estava gens interessada a seguir estudiant en estadis superiors de l'educació, i no tenia cap altra passió real que no fos escriure poesia, o cançons, depenent des de quin angle ho mirem. Aleshores, no sabent què fer, havent pres la decisió de deixar els estudis, buscà una feina, però no va trobar res que volgués fer realment. El nom de Jewel, va assolir la premsa local i va adquirir certa fama, tot arribant a fer petit spots. A finals de 1993, va tornar a Homer, però a la seva tornada, el 1994, la seva carrera va despegar amb força. Seria en aquestes dates quan coneixeria una banda anomenada The Rugburns, amb els que actuaria diversament. Aquesta era liderada per Steve Poltz, de qui es va arribar a dir que havien mantingut un idil·li. Aquest home, participaria a l'Spirit World Tour el 1999 amb ella, tot col·laborant en diversos concerts amb la guitarra acústica. També actuà amb molts d'altre músics locals, essent la seva prioritat i goig número 1, fer entrar l'alegria en el cor de les persones que assistien als seus espectacles. Ja amb 19 anys, seguint amb aquestes, les seves actuacions, qualcú de la discogràfica Atlantic Records la va descobrir, gràcies a l'anomenada que anava estenent per aquella zona. Els executius d'Atlantic Records, varen començar a viatjar a San Diego per veure-la actuar. No van trigar pas a reconèixer la gran veu que podien tenir el gust de sentir i ràpidament varen començar a enviar limosines al voltant de la furgoneta/casa de na Jewel. Després d'un breu festeig, musicalment parlant, van aconseguir que signés un contracte amb ells i va desplaçar-se cap a Los Angeles per gravar el que hauria de ser el seu primer disc, el 1995. L'avanç en la gravació, va permetre la jove Jewel llogar junt amb la seva mare una casa i adquirir un Volvo de segona mà més una guitarra nova, o això es va pensar ella sense saber que l'havien estafada venent-li una guitarra robada, cosa perceptible si hagués parat atenció en la imperfecció de l'acabat d'aquesta. Na Jewel, no va deixar d'actuar a Inner Change, i, la seva presència va revaloritzar ell preu de les entrades, de tres dòlars a cinc. Fins aquest moment, ella devia haver escrit més de cent cançons. Al propi Inner Change, Jewel gravaria en directe quatre de les cançons, singles, del seu primer àlbum, Pieces of You el 28 i el 29 de juliol de 1994. Fins que aquest va sortir, el 1995, va seguir actuant en coffeehouses per promoure's. Hi ha gent que, tanmateix, troba a faltar el bongo magnífic de la cançó Sometimes it be that way. Mentrestant, el seu segon àlbum, Spirit, va debutar en el lloc nº 3 de la Billboard 200, el novembre de 1998 i fou disc de platí tot agitant les llistes musicals. Cal recordar també, que el seu llibre A night without armor publicat el mateix any, ha restat força temps a la llista de best-sellers del diari The New York Times. Aquest és el disc més recent sortit a la llum, el 2006. És el cinquè disc de la seva trajectòria i el cinquè consecutiu a estar a les llistes top ten als Estats Units. Aquest àlbum, significa un retorn a les essències musicals després de l'experiment folk del passat àlbum 0304. L'àlbum va debutar en el vuitè lloc al Billboard 200, i ha rebut fins al moment crítiques favorables.