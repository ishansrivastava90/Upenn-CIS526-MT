No 1993 iniciouse,  primeiramente no sur, unha acción humanitaria da ONU que conseguiu diminuír a fame no país, con todo, a ONU acabou por retirarse o 3 de marzo do 1995,  despois de ter sufrido baixas significativas. En 1998 rexistráronse outras dúas escisións no país, e unha cuarta no 1999, todas elas de contornos pouco claros. A última escisión conduciu á autonomía da Somalia do Sudoeste, con todo dada a situación pouco clara no que atinxe ás fronteiras da Somalia hai que ponderar un pouco antes de atribuír este título. O 26 de decembro do 2004, unha das catástrofes naturais máis devastadoras da historia contemporánea, o Tsunami que varreu os países do Sudoeste Asiático, tamén afectou a Somalia,  destruíndo poboacións e, segundo as estimativas, causando a morte a preto de 300 persoas. A Somalia non ten un goberno nacional de facto dende o 1991 cando estoupou a guerra civil. O 14 de outubro de 2004 o Parlamento de Transición da Somalia elixiu a Abdullahi Yusuf Ahmed, ex-presidente do Puntland como presidente do país. Somalia, o país máis oriental de África, ocupa unha área de 637.540 km². Sitúase na punta dunha rexión coñecida habitualmente como o Corno de África -debido ao seu parecido no mapa cun corno de rinoceronte- da que tamén forman parte Etiopía e Xibutí. O territorio somalí está composto principalmente de chairas, mesetas e terras elevadas. No norte, sen embargo, as montañas Karkaar sitúanse a distancia variable do Golfo de Adén. O tempo é cálido durante todo o ano con veráns inclementes, agás nos territorios de maior altitude do norte do país. A pesar de localizarse no ecuador terrestre a chuvia no país é rara, e a maior parte de Somalia atópase en terreo árido ou semiárido, adecuado tan só para o pastoreo nómade que practica máis da metade da poboación. Só nunhas áreas de choivas moderadas, no noroeste e sudoeste, onde se atopan os dous ríos importantes do país, practícase unha agricultura de certa importancia. A Somalia ten unha economía de mercado. É un dos países máis pobres do planeta, con relativamente poucos recursos naturais. A maior parte da economía foi devastada na guerra civil. A agricultura é o sector máis importante, coa cría de gando respondendo por case 40% do PIB e por 65% das exportacións. Grande parte de súa poboación que vive da cría de gando e nómade ou seminómade. A banana e outro importante produto de exportación. O azucre, o sorgo, o millo e os peixes son producidos só para o mercado interno. O pequeno sector industrial baséase no procesamento de produtos agrícolas, e responde por 10% do PIB. Moitas industrias foran fechadas por causa da guerra civil