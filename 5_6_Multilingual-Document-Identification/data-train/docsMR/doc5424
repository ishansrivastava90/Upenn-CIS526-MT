Această pagină oferă îndrumări despre cum trebuie scris un articol enciclopedic la Wikipedia. Liniile de ghidare de aici se referă la conţinutul şi organizarea articolelor, fie că modificaţi unul deja existent, fie că începeţi un articol nou. Pentru informaţii despre partea tehnică şi de redactare vedeţi Cum modific o pagină, Cum creez o pagină şi Manualul de stil. Chiar dacă domeniul din care face parte articolul vă este foarte familiar, se recomandă întotdeauna să aveţi la îndemână câteva surse de informare. Acestea pot fi lucrări de specialitate, enciclopedii, monografii sau materiale disponibile într-o formă sau alta pe internet. Materialele folosite în documentare se vor indica la sfârşitul articolului, într-o secţiune numită „Bibliografie”. Nu scrieţi în articole afirmaţii ale căror surse nu le puteţi preciza. Menţionarea surselor este necesară cu atât mai mult cu cât afirmaţiile respective sunt discutabile sau de natură să creeze o dispută între editori. Dacă acelaşi subiect ar putea figura sub mai multe titluri, pot fi create articole de redirecţionare. Titlul articolului trebuie să se regăsească în prima frază din introducere sau cât mai curând după aceasta, fie în exact aceeaşi formulare, fie numai aproximativ. Cuvintele care repetă titlul se scriu cu caractere aldine, punând trei apostrofuri înainte şi după porţiunea respectivă de text. Pentru scrierea introducerii vă ajută adesea copierea sau adaptarea unei definiţii de dicţionar a termenului respectiv. Evitaţi repetarea titlului articolului în titlurile secţiunilor. Cititorii ştiu la ce subiect se referă articolul, deci o asemenea precizare repetată nu este necesară. De exemplu în articolul Ion Luca Caragiale titlul secţiunii „Opera literară” este preferat titlului „Opera literară a lui Caragiale”. Se recomandă ca titlurile secţiunilor să urmeze pe cât se poate aceleaşi convenţii aplicate şi la titlul articolelor. Secţiunile de mai jos apar în foarte multe articole şi cuprind informaţii despre sursele de documentare şi trimiteri spre alte articole şi surse. Legături interne. Folosiţi legăturile interne la articole care explică noţiunile din articol. De exemplu în articolul despre oraşul Cum modific o pagină. Un articol ideal are calităţile descrise mai jos. Chiar dacă nu toate aceste condiţii pot fi îndeplinite din primele versiuni ale articolului, orice editor ar trebui să încerce pe cât posibil respectarea lor. Aşadar, articolul ideal...
