По време на цялото си управление се съсредоточава върху установяване на надмощие в Средиземноморието. Бракът му с наследницата на Короната на Сицилия е част от тази стратегия. Сицилия от 1266 се намира под окупацията на Карл I Анжуйски, наложен с подкрепата на папа Климент IV. Той управлява от Неапол чрез свои васали, които издевателстват на местното население, което често се бунтува и недоволства от натрапниците французи. Сицилианската вечерня През Сицилианската вечерня. Французите бързо са изгонение от острова и Карл I Анжуйски, подготвящ война с Византия е принуден да промени плановете си и да акостира с големи войски в Месина. Сицилианците пращат делегация до Педро III Арагонски, който в това време се намира в Тунис с молба за помощ. Готов за такъв обрат на събитията Педро отплава с флота си за Сицилия и през авгут вече е на острова, а на 4 септември 1282 вече е коронясан за крал на Сицилия. На 18 ноември 1282 новият папа Мартин IV, французин по рождение, отлъчва Педро III Арагонски от Църквата, заедно с финансиралия въстанието византийски император Михаил VIII Палеолог. Междувременно Педро III Арагонски, изцяло взима под свой контрол Сицилия, а Карл I Анжуйски е принуден да свали обсадата на Месина и бяга чак във Франция, оставяйки в Неапол да управлява сина си Карл II. Същият е разбит от арагонската флота край Салерно през 1284 и взет в плен. От смърт го спасява само намесата на жената на Педро III Арагонски, кралица Констанца. Арагонски кръстоносен поход След отлъчването от Църквата на Педро III Арагонски, папа Мартин IV слага начело на арагонския трон вторият син на френския крал Филип III, Шарл Валоа през 1284. Тъй като Педро III Арагонски не възнамерява да сдаде трона си доброволно, папата обявява против него кръстоносен поход. Френските войски минават Пиренеите и през 1285 след дълга обсада превземат Херона, първият по-голям град в Арагон. Тъй като Педро има вътрешни проблеми в висшата аристокрация и няма подкрепата им във войната, положението му се усложнява неимоверно. Ходът на войната обаче се променя, след като сицилийския флот, под командването на арагонския адмирал Роже де Лурия, потопяват флота на френския крал Филип III и по този начин го лишават от възможността за снабдяване с продоволствия и подкрепления. Така французите са принудени да искат примирие, което Педро III Арагонски им отказва. При опита им да се изтеглят им устройва засада в пиренейските проходи и ги разбива. На 5 октомври 1285 френския крал Филип III умира в Перпинян и Педро III Арагонски преминава сам в атака. По време на подготовката за нахлуването си обаче, самият той умира на 2 ноември 1285. Със смъртта на Педро III Арагонски опасността надвиснала над Арагонското кралство отпада. Наследникът на Филип III, крал Филип IV отказва да продължи авантюристичния кръстносен поход и подписва примирие. Карл I Анжуйски  умира през януари 1285, а наследника му Карл II от 1284 се намира в арагонски плен.