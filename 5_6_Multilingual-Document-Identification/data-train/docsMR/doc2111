Dopo aver girato alcuni caroselli per la Le sedicenni'' di Luigi Petrini del 1965. Nel 1971 raggiunse una certa notorietà, recitando nel film Il merlo maschio, interpretato accanto a Lando Buzzanca e diretto da Pasquale Festa Campanile. Nel L'innocente di Luchino Visconti, nel 1977 in Gran bollito'' di Mauro Bolognini e nel 1981 in Passione d'amore di Ettore Scola. In seguito lavora principalmente in commedie come nel Malato immaginario e nell'Avaro, entrambi di Tonino Cervi con Alberto Sordi protagonista. È condannata in primo grado a 3 anni e 6 mesi di carcere per spaccio di stupefacenti. Nove anni dopo, nel 2000, è invece assolta dalla Corte d'Appello di Roma, che la riconosce consumatrice abituale di stupefacenti, ma non spacciatrice. La legge italiana sulla droga è nel frattempo cambiata e l'assunzione di sostanze stupefacenti per uso personale, entro i limiti stabiliti dalla legge, non è più considerata reato. Ciò determina il proscioglimento di Laura Antonelli dalle accuse formulate nei suoi confronti e la non punibilità per i reati a lei ascritti. Nel corso della lavorazione di Malizia 2000 si sottopone alle cure di un chirurgo estetico, il quale le pratica delle iniezioni di collagene al viso, per nascondere alcuni inestetismi tipici dell’età.   Tale episodio è in seguito al centro di un processo civile, che vede contrapposta l’attrice al produttore ed al regista del film, rei di averla costretta a sottoporsi al trattamento anti-rughe, nonché al chirurgo plastico, per avere materialmente eseguito le iniezioni di collagene. Secondo i legali di Laura Antonelli i trattamenti estetici avrebbero sfigurato la propria assistita, deturpandone i lineamenti del viso, a seguito di una reazione allergica alle sostanze iniettatele. In conseguenza di ciò, ai tre viene chiesto un risarcimento di trenta miliardi di lire. Dopo tredici anni di attesa, sulla base della relazione tecnica redatta da un pool di esperti, il Tribunale di Roma respinge la richiesta di maxi risarcimento e sentenzia che le alterazioni dermatologiche patite da Laura Antonelli non vanno ascritte alle sostanze iniettatele, bensì ad una reazione allergica nota come edema di Quincke, che non ha nulla a che vedere con il trattamento estetico praticatole. Di conseguenza, il chirurgo plastico è scagionato da ogni accusa, così come il produttore ed il regista citati in giudizio dai legali dell’attrice. Le ripercussioni del processo per droga e l'eccessiva lunghezza di quest'ultimo fanno scivolare Laura Antonelli in una condizione di profonda sofferenza psichica, che ne determina il ricovero presso il centro d’igiene mentale di Civitavecchia in più di un’occasione. Ciò spinge i legali dell'attrice a citare in giudizio il Ministero di Grazia e Giustizia, chiedendo un adeguato risarcimento da parte dello Stato Italiano per la propria assistita. Nel 2003, al termine del processo di primo grado, a Laura Antonelli viene riconosciuto un risarcimento di diecimila euro. Una somma per nulla adeguata al danno subito, sostengono i legali dell'attrice, che sottopongono il caso giudiziario ed umano della propria assistita anche alla Corte Suprema dei Diritti dell'Uomo di Strasburgo. L'estenuante iter processuale si conclude con esito favorevole per Laura Antonelli, alla quale la Corte d'Appello di Perugia, con decreto del 23 maggio 2006, riconosce un risarcimento di 108 mila euro, più gli interessi, per i danni di salute e di immagine patiti a seguito della sua odissea giudiziaria, protrattasi per nove anni. Fondamentale ai fini della sentenza è la consulenza tecnica del prof. Francesco Bruno, noto psichiatra specializzato in psicopatologie, il quale nella propria relazione dichiara che l'abnorme durata del procedimento giudiziario ha «senz'altro influito in modo determinante sulla destabilizzazione psichica» dell'attrice.