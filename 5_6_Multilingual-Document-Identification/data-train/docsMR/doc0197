ஆயிரக்கணக்கான விண்மீன்களின் வாழ்க்கைச் சுழற்சியை ஆய்வாளர்கள் ஆய்ந்ததில் சூரியன் தனது நடுவயதை அடைந்து விட்டதைக் கண்டறிந்துள்ளனர். இந்நிலையில்  சூரியனில் உள்ள ஹைட்ரஜன் அணுக்கள் அணுக்கரு புணர்வு விளைவினால்   ஈலியம் அணுக்களாக    மாற்றப்படுகின்றன. ஒவ்வொரு வினாடியும் சுமார்  4 மில்லியன் டன்  எரிபொருள் ஆற்றலாக மாற்றப்படுகின்றது.  இவ்வாற்றலையே நாம் சூரிய ஒளியாகவும், வெப்பமாகவும் பெறுகிறோம்.  சூரியத் தோற்றத்தில் இருந்து சுமார் 100 பூமியின் எடையுள்ள  பொருள் ஆற்றலாக இதுவரை மாற்றப்பட்டுள்ளது.     அளவில் பெரிய விண்மீன்கள் தம் பரிணாம வளர்ச்சியின் முடிவில் அவற்றில் உள்ள எரிபொருள் எரிந்து தீர்ந்தபின் தம் ஈர்ப்பு விசையில்  மாற்றம் ஏற்படுவதனால் நியூட்ரான் விண்மீனாகவோ அல்லது கருங்குழியாகவோ மாறுகின்றன. இம்மாற்றத்தை அடையும் முன் அவற்றின் வெளிப்பகுதி ஈர்ப்பு நிலை ஆற்றலால் வெடித்து சிதறுகின்றது. இந்நிகழ்வை  மீயொளிர் விண்மீன் வெடிப்பு என்று கூறலாம். கதிரவனின் உள்வடிவத்தை நேரடியாக ஆய்வது  அரிதான செயலாகும். பூமியின் உள்வடிவத்தை ஆய  அழுத்த அலைகளைக்  கணிப்பொறி மாதிரியமைத்தல்  முறையில் உருவகித்து உள்பகுதியினைக் கணித்துள்ளனர்.