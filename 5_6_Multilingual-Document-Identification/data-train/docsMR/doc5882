पंडित लेखराम आर्य, आर्य समाज के प्रमुख कार्यकर्ता एवं प्रचारक थे। उन्होने अपना सारा जीवन आर्य समाज के प्रचार प्रसार में लगा दिया। उनका संदेश था कि आर्य समाज में लेखन व तकरीर का काम कभी बंद नहीं होना चाहिए। पंडित लेखराम ने अपने प्राणों की परवाह न करते हुए हिंदुओं को धर्म परिवर्तन से रोका व शुद्धि अभियान के प्रणेता बने। इन दिनों इनपर "ऋषि दयानंद से भी प्रभावित हुए और उन्होंने संवत् 1937 विक्रमी में पेशावर में आर्यसमाज की स्थापना की। 17 मई, सन् 1880 को उन्होंने अजमेर में स्वामी जी से भेंट की। शंकासमाधान के परिणामस्वरूप वे उनके अनन्य भक्त बन गए। लेखराम जी ने सन् 1884 में पुलिस की नौकरी से त्यागपत्र दे दिया। अब उनका सारा समय वैदिक धर्मप्रचार में लगने लगा। कादियाँ के अहमदियों ने हिंदू धर्म के विरुद्ध कई पुस्तकें लिखी थीं। लेखराम जी ने उनका जोरदार खंडन किया। स्वामी दयानंद का जीवनचरित् लिखने के उद्देश्य से उनके जीवन संबंधी घटनाएँ इकट्ठी करने के सिलसिले में उन्हें भारत के बहुसंख्यक स्थानों का दौरा करना पड़ा। इस कारण उनका नाम "आर्य मुसाफिर" पड़ गया। पं. लेखराम हिंदुओं को मुसलमान होने से बचाते थे। एक कट्टर मुसलमान ने 3 मार्च, सन् 1897 को ईद के दिन, "शुद्धि" कराने के बहाने, धोखे से लाहौर में उनकी हत्या कर डाली।
