Houstonis Texase osariigis baseeruv ansambel Destiny's Child on üks maailma enimüünud naistebänd, kelle albumeid ja singleid on ostetud üle 15 miljoni heliplaadi. Bänd on võitnud kolmel korral ihaldatud Grammy auhinna, veebruaris 2001 aastal looga “Say My Name” parima r&b grupi esituse eest ning 2002 aasta veebruaris kaks Grammyt – parim popalbum “Survivor” ning parim r&b ansambel. Kuidas sai alguse? Oktoobris 2000 linastus menukas film “Charlie's Angels”, kus Destiny’s Child oli esindatud kahe looga “Dot” ja “Independent Women Part I”, mis singlina jällegi 18.novembril USA-s number 1-ks tõusis ja püsis sellel kohal lausa 25.jaanuarini 2001. Järgmise singlina ilmus 09.aprillil “Survivor”, mis oli meeletult hea ülesehitusega lugu, peegeldades ansambli kõiki tugevamaid pooli pea täiuslikuna. Siin on paljulubav süntesaatorimeloodiaga algus ning väga hea salmiosa Beyoncé esituses mida saadavad teised väga madalahäälse partiiga uu-uu ning refrään kulmineerub tugevaks halastamatuks kooriks. Destiny's Child – Survivor ehk ellujäänu meie keeles, täispikk album ilmus 30.aprillil 2001 ning siin ei leidunud ainuüksi kõvasi rütmikaid hitte vaid ka ilusaid hingestatud ballaade nagu näiteks hilisem üllatav singel “Emotions”, mis iseenesest polnud midagi muud kui ansambli Bee Gees cover. Jõuludeks, täpsemalt 30.oktoobril, kingiti aga kuulajatele album “8 Days Of Christmas”, mille muusika on kui gospeli paradiis koos kõiksugu jõulukellade ja harmooniate lisandumisega. Parimate lugudena tõstaksin siit esile avasähvatust plaadi nimiloos “8 Days Of Christmas” ning kena popurriid “A DC Christmas Medley”. 2002 aasta jätkub huvitavalt paljudel menuartistidel remix-albumitega ning nüüd lisandus 18.märtsil siia ritta ka Destiny’s Child album “This Is The Remix”. Album ilmus ikka vana hea Columbia Records tiiva all ning kaasesinejatena löövad siin kaasa Missy Elliot, Lil Bow Wow, Timbaland, Jermaine Dupri, Da Brat ja Wyclef Jean. Produtsentide nimekirja on lisandunud Neptunes, Timbaland ning Maurice Joshua. Avalöögi LP-le annabki just Wyclef, kes juhatab sisse idakalda hip-hop mulinaga menuloo "No, No, No". Huvitava uue kõla on omandanud ka Neptunes abil lugu “Emotions” ning Timbaland ergutab särama teisegi ballaadi "Say My Name". Selle LP esimese singlina jõudis kuulajateni “Nasty Girl”, mille nimigi räägib uue video abil ise, milliste tüdrukutega tegemist on. Michelle oli esimene kolmest tüdrukust, kes andis välja oma sooloplaadi ning mõningal määral oli see üllatus, sest ansambel oli alles väga kuum. Ometi leidis Sony Music just õige aja olevat kolmi mõneks ajaks lahku lüüa. Niisiis ilmuski 16.aprillil 2002 Michelle LP “Heart To Yours“, mis oli põhiolemuselt soulmusa plaat. Parimad pärlid siin olid nimilugu “Heart To Yours", "So Glad", "Everything", "You Care For Me" ja "Steal Away". Märkimata ei saa jätta ka Ameerika mustanahaliste seas nii populaarset gospelkoori, mis siin plaadil kõlas loos "Gospel Medley". Plaadi sõnaline pool oli ehk üsna segane ja mõnda lugu tuli arusaamiseks paar korda süvenenult kuulata ent kokkuvõttes on tegu väga hea laulja väga hea esitusega. Oma karjääri tipphetkeks võib Kelly nüüdsest kindlasti pidada aga esinemist koos Nellyga veebruaris 2003 toimunud Grammy auhindade jagamise tseremoonial. Samas võideti looga “Dilemma“ ka Grammy auhind parima räpiloo duuona. Beyoncé'i enda sooloplaat “Dangerously In Love“ on plaanitud ilmuma 08.juulil 2003 ning seda on aidanud lauljal kokku panna nii Missy Elliott, Sean Paul kui Jay-Z. Just viimasega näib viimasel ajal Beyoncé väga hästi sobivat ning plaadi avaloole “Crazy In Love“ lisaks lauldakse koos veel “That's How You Like It“. Sean Paul osaleb loos “Baby Boy“ ning Missy loos “Signs“. Huvipakkuvamad palad on kindlasti veel Outkasti Big Boi ja Sleepy Brown’i räppimisega täiustatud nimekas “Hip Hop Star“ ning plaadil kuuleme veel vanameistriga Luther Vandross esitatud duett “The Closer I Get To You“. Kokku on plaadile plaanitud 14 lugu. Beyoncé Knowles’ särav "Dangerously In Love" niretab seksikaid r&b / pop -palasid nimekate külalistega ning esimene singel "Crazy In Love" koos Jay Z’ga lööb juba mustanahaliste turgudel laineid ent vastukaaluks mängib loo video juba ka MTV Nordicus. Album sisaldab lisaks peiterada "Daddy". Viimase uudisena - Beyoncé esindab tänavu Pepsi tooteid Ameerikas. BEYONCÉ albumi teine singel “Baby Boy“ tuleb 06.oktoobril 2003. Selles loos osaleb ka reggae räpper Sean Paul. "Baby Boy" video ülesvõtted toimusid augusti algul Miamis ning MTV TRL näitab videot alates septembri esimesest nädalast. 19.septembril 2003 esilinastub USA-s komöödia “The Fighting Temptations”, milles peaosi mängivad Beyoncé ja Cuba Gooding Jr ning sellega alustab lauljatar oma filmistaari karjääri. Columbia annab siit välja soundtracki, millel kokku 15 lugu ja neist seitsmes osaleb ka Beyoncé ise, kaasaarvatud filmi tunnukas “Fighting Temptation“, milles laulavad/räpivad veel Missy Elliott, MC Lyte ja Free. Destiny's Child annab 2004 aastal välja lausa kaks albumit. Neist esimene ilmub veebruari keskel Valentini päeva paiku ning album jutustab romantilistest teemadest nagu Beyoncé hittsingel "Crazy In Love". Teine LP tuleb aasta lõpus ning sisaldab juba varasemast tuntud traditsioonidega DC muusikat. Beyonce järgmine singel “Me Myself & I“ ilmub Euroopas 12.jaanuaril 2004. R&B diiva Beyonce Knowles mängib iseennast oktoobris 2004 algavatel filmivõtetel. Film räägib Beyonce enda elust ning kuni 16-aastaseks saamiseni mängib tema osa laps-näileja. Filmist plaanitakse ka soundtracki. Nii loodab Beyonce viia täide oma unistuse – saada Oscari auhind filminduses. Ja pulmaplaanid räppariga Jay-Z lükkuvad taaskord edasi järgmisse aastasse. 15.novembril 2004 tuli Destiny's Child uus album "Destiny Fulfilled", mille esimene singel "Lose My Breath" alustas üle maailma raadiotes mängimist 10.septembril ja jõuab kauplustesse alates 27.oktoobrist. Ansamblist on saanud ka McDonaldsi "I'm Lovin' It"-kampaanian uus reklaamiartist. Plaadi teisest loost "Soldier" vändati valmis samuti asjakohane video, milles löövad kaasa veel räpparid T.I. ja Lil Wayne. Destiny's Childi kuues album Destiny Fulfilled täidab kõik ootused sisaldades urban r&b-palasid ja märksõnu kuni 70 aastateni. Albumi tootjad on Rodney Jerkins, Mario Winans ja Rich Harrison. Plaat lausa pakatab veelgi potentsiaalsetest hittidest nagu T-Shirt, Bad Habit ja Girl. Kolmas singel USA-s oli tüdrukute leivanumber ja ilus ballaad "Cater 2 U", milles ülistatakse mehi oma elus. UK-s antakse aga 02.mail 2005 singlina välja "Girl". Kelly Rowland laulab vokaale ja lööb kaasa ka videos räppar Trina 04.oktoobril 2005 ilmunud kolmanda albumi "Glamorest Life" singlil "Here We Go Again". Kelly Rowland on samuti ametis veel oma teise sooloplaadiga ning seekord on ta abiks võtnud Beyoncé' noorema õe Solange. Beyoncé Knowles osales 2006 suvel filmivõtetel oma osas filmis "Dreamgirls" kus kaasa löövad veel Jamie Foxx, Jennifer Hudson ja Eddie Murphy. Film esilinastus 25.detsembril 2006 ning sellest valmis ka soundtrack, mille esimene singel koos muusikavideoga oli Beyonce lauldud "Listen". 04.aprillil 2007 tuli Beyonce uus väljaanne "B Day Deluxe Edition". Selle albumi singel "Beautiful Liar" tuli välja aprillis 2007 ning kaasa lõi nii singlil kui selle naiselike võludega videos Shakira. Kelly Rowland ilmutas oma järgmise sooloplaadi "Ms. Kelly" aprillis 2007. Kelly teine sooloalbum sisaldab puhast r&b kraami. Esimene singel oli koos räppariga Eve "Like This". Jaanuaris 2008 tuli siit järgmise singlina "Work". Jaanuaris 2008 esitas Beyonce koos Justin Timberlake'ga dueti uues versioonis viimase singlile "Until The End Of Time". Knowles hakkab filmis "Cadillac Records" mängima bluusilauljat Etta Jamesi. Lisaks Beyoncele astuvad linateoses üles Adrien Brody, Jeffrey Wright ja Cedric the Entertainer ja filmivõtted toimuvad 2008 aastal. Jaanuaris 2008 andis Kelly Rowland välja uue versiooni albumist "Ms. Kelly". Uueks singliks oli "Daylight", mille autoriteks Bobby Womack ja Harold Payne. Lugu kõlas lisaks soundtrackil prantsuse filmis "Astérix At The Olympic Games". Kaasa lööb Travis McCoy indie hip-hop bändist Gym Class Heroes. Aprillis 2008 tuli siit albumilt järgmine singel "Comeback". Hip-hopi staar Jay-Z palus menuka lauljanna ja kauaaegse sõbratari Beyonce Knowlesi kätt. Mees tegi abieluettepaneku romantilise reisi ajal mais 2007 Canne`i filmifestivalile ning Bayonce vastas jaatavalt. Pulmapidu plaanitakse pidada sügisel Hawai saartel. "Tahan mehele minna ja lapsi sünnitada. Unelmate soov on kolm last, kaks poissi ja üks tüdruk," avameelitses 25aastane Beyonce. Pulmad peeti salajasel tseremoonial 04.aprillil 2008, põhjus lihtne - Beyonce on rase.
