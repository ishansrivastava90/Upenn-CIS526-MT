Podklad sporu pred vnútroštátnymi súdmi tvorili pôvodne dve vyjadrenia Ľubimíra Feldeka na adresu niekdajšieho člena vlády Slovenskej republiky- konkrétne za ministra kultúry a školstva. Kľúčovú úlohu v spore malo Feldekove vyjadrenie pre Verejnú informačnú službu "Za lepší obraz Slovenska- bez ministra s fašistickou minulosťou". Konanie pred Mestským súdom Konanie pred Najvyšším súdom SR Súd sa zaoberal viacerými otázkami, ku ktorým sa napokon vyjadril a to či možno minulosť Slobodníkovu minulosť označiť za fašistickú a či výrok Ľ. Feldeka bol hodnotiaci a tým pádom si nevyžaduje dokazovanie. Súd rozoznáva rozdiel medzi skutkovým vyhlásením a hodnotiacim výrokom.  Podstatou rozhodovania Súdu však bolo, či došlo k porušeniu práv upravených v Dohovore o ochrane ľudských práv a základných slobôd, konkrétne v článkoch 9, 10 a 14. 2. Výkon týchto slobôd, pretože zahŕňa povinnosti aj zodpovednosť, môže podliehať takým formalitám, podmienkam, obmedzeniam alebo saknciám, ktoré stanovuje zákon a ktoré sú nevyhnutné v demokratickej spoločnosti v záujme národnej bezpečnosti, územnej celistvosti alebo verejnej bezpečnosti, na predchádzanie nepokojom alebo zločinnosti, ochranu zdravia alebo morálky, ochranu povesti alebo práv iných, zabránenia úniku dôverných informácií alebo zachovania autority a nestrannosti súdnej moci.'' Feldek vo veci namietal, že slovenská legislatíva neposkytuje primeraný zákonný základ pre obmedzenie slobody prejavu tak, aby bol predvídateľný, ako to vyžaduje judikatúra súdu. Súd túto námietku neuznal, pretože podľa jeho vyjadrenia zásah bol dostatočne upravený zákonom v zmysle článku 10 ods.2 a to konkrétne v Občianskom zákonníku čl. 11 a 13 ods.1 Súd však neuznal tento zásah za nevyhnutný v demokratickej spoločnosti, napriek Slobodníkovej argumentácii o prekrútení faktov Feldekom a zdôrazneniu vlády o prejudiciálnom význame prípadného rozsudku pre vnútroštátne právo SR. Pri rozhodovaní súd použil viaceré zásady, ktoré sú spomínané v externom odkaze. Súd rozhodol, že Feldekovo vyhlásenie bolo urobené v rámci politickej diskusie, výrok považuje za hodnotiaci a nevyhnutnosť obmedzenia práv uvedených v článku 10 nebola dostatočne preukázaná. Súd vyjadril názor, že podpora slobodnej politickej diskusie je veľmi dôležitým znakom demokratickej spoločnosti. Prikladá najvyššiu dôležitosť slobode prejavu v kontexte politickej diskusie a je názoru, že sa vyžadujú veľmi silné dôvody na to, aby sa ospravedlnilo obmedzenie politického prejavu. V dotknutom štáte by spustenie širokých obmedzení na politický prejav v konkrétnych prápadoch nepochybne všeobnecne postihlo rešpektovanie slobody prejavu. V prípade údajného porušenia článku 14 Dohovoru Feldek namietal, že bol diskriminovaný na základe jeho politického názoru, pretože mu bolo zo strany vnútroštátnych súdov uložené neprimerané dôkazné bremeno. Súd uvedenú sťažnosť preskúmal a nezistil žiadny názak, že namietané opatrenie môže byť pripísané rozdielu v zaobchádzaní založenom na Feldekovej politickej orientácii alebo akomkoľvek inom primeranom základe. Feldek si voči Slovenskej republike uplatňoval nárok na náhradu za peňažnú a nepeňažnú ujmu vo výške 1.000.000 SKK. Odvôvodňoval to tým, že počas funkčného obdobia, v ktorom pán Slobodník pôsobil ako minister kultúry a školstva bol prepustený z divadla a mal problém publikovať svoje diela. Súd zistil, že neexistujú dostatočné dôkazy o príčinnej súvislosti medzi porušením čl. 10 Dohovoru a spomínanou škodou. Táto požiadavka teda bola zamietnutá. Súd uznal len nemajetkovú ujmu vo výške 65.000 slovenských korún. Vo veci náhrady výdavkov súd priznal sťažovateľovi sumu 500.000 korún, ktorá mu má byť vyplatená a až do jej vyrovnania bude úročená 17,6% úrokom. Najvyšší súd uznal minulosť pána Slobodníka ako nefašistickú a fakt, že podľa pána Feldeka fašistickou bola, nepotvrdil ani Európsky súd pre ľudské práva. Ťažko preto hodnodiť vyjadrenia pána Feldeka a ich pravdivosť. Obrana pána Slobodníka na prvostupňovom súde stroskotala, úspešná bola až na Najvyššom súde SR, kde prebehlo aj dovolacie konanie. Toto rezultovalo do žaloby pána Feldeka na Slovenskú republiku, kde Európsky súd pre ľudské práva uznal jeho sťažnosť, že došlo k porušeniu jeho práv, konkrétne práva na slobodu prejavu zakotveného v článku 10 Dohovoru o ochrane ľudských práv a základných slobôd. Ďalšie dva nároky ako aj náhrada peňažnej ujmy pána Feldeka neboli uznané.
