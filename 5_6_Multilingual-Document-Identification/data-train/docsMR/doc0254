Представя САЩ на няколко междузонални турнири и на три шахматни олимпиади – 1980, 1984 и 1986. Фирмиан е носител на звание международен майстор от 1979 и на звание гросмайстор от 1985. В момента живее в Дания със съпругата си Кристин, която е шахматен експерт и бивш член на датския женски национален отбор по шахмат. Фирмиан спечелва през 1983 г. Откритото първенство на Канада. През 1986 г. спечелва турнира „World Open“ и взима наградата за първо място от 21 000 щатски долара, сума-рекорд по онова време за турнир по швейцарската система. Фирмиан също е член от основаването на Prochess, група от гросмайстори посветили се на популяризирането на шахмата в Съединените Щати. Американецът има научна степен по Калифорнийския университет - Бъркли. Гросмайстор Фирмиан е известен експерт по шахматни дебюти и през 1990 г. преработва книгата „Съвременни шахматни дебюти“ за нейното 13-то издаване. През 1999 г. написва 14-ото издание на „Съвременни шахматни дебюти“, което заедно с Nunn's Chess Openings, се смята за най-изтъкнатия еднотомов източник за дебютите на английски език. Той също помага за подготовката на книгата за шахматните дебюти за отбора на компютъра IBM „Deep Blue“ за техния успешен мач срещу Гари Каспаров през 1997 г. През 2006 г. преработва и разширява книгата-класика от 1921 г. на Хосе Капабланка Chess Fundamentals. Той също написва 15-ото издание на „Съвременни шахматни дебюти“, която е публикувана през април 2008 г.