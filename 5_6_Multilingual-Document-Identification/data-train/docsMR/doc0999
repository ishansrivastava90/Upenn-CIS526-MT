دئییشمه - ایکی عاشیغین آراسیندا شعریله یاریشما دئمکدیر. بعضا ایکی عاشیغین آراسیندا یاخود دا داستانلاردا اولان ایکی شخصیتین آراسیندا اوز وئرن عادی دیالوقا دا دئییشمه دئیرلر. تاریخ بویو عاشیق صنعتینده بئله بیر گله نک وارمیش کی مجلیسلرده عاشیقلار خلقین قاباغیندا بیر- بیریله دئییشرمیشلر. هانسی سی جوابدان قالسایدی سازی الیندن آلینیاردی. دئییشن عاشیقلارینان چوخ ان فی البیداهه شعر دئمک قابلیتی, سوًز خزینه سینین زنگینلیگی و هر طرفلی معلوماتا و بیلیگه صاحیب اولماسی لازیم گلیر.دئییشمه ده عاشیغین بیری بیر بند قوشوب, رقیبی اولان عاشیقدان اونون جوابینی ایستر. جواب ایسه بیر بندده, اوًزو ده دئیشن عاشیغین قافیه لریله عئینی اولمالیدیر. یاریش شعرین سون بندینه تک دوام ائدر. دئییشمه نین حربه – زوربا , قیفیل بند , باغلاما , نوعلری وار. بعضا اوندا دوداق دَیمز, تجنیس کیمی فورملاردان دا ایستیفاده اولونار کی بو دا یاریشمادا نائلیت قازانماغی داها دا چتینلشدیرر. دئییشمه نی باشلایان عاشیق هانسی شعر فورمونو سئچدیسه, قارشی طرفده عئینی فورمدا و عئینی قافیه ده اونا جواب وئرملی دیر. او نه دیر کی دورلو-دورلو حالی وار؟ نه دن خلق اولوندو عرشین آرغاجی او ن هدیر کی توخونمامیش خالی وار؟'' باهاردیر کی دورلو-دورلو حالی وار. نوردان خلق اولوندو عرشین آرغاجی او بولوددور توخونمامیش قالی وار.'' ''او نه دیر کی دایانیبدی دایاقسیز؟ او ن هدیر کی بویانیبدی بویاقسیز؟ او نه دیر کی دوغار السیز , آیاقسیز, اوچ آی گئچر آیاغی وار, الی وار؟'' ''گوًی بیر چادیر دایانیبدی دایاقسیز. آیلان گوندو بویانیبدی بویاقسیز. قورباغادیر دوغار السیز, آیاقسیز اوچ آی کئچر آیاغی وار الی وار.'' نه قوماشدیر ساتان اولماز, آلالار؟ او ن هدیر کی دیمدیگیندن بالالار؟ اونه دیر کی قانادیندا خالی وار؟'' او آغیلدیر ساتان اولماز آلالار او بوغدادیر دیمدیگیندن بالالار کپنکدیر قانادیندا خالی وار''