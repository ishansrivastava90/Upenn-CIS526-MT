Filmde Roger Deakins'in yaptığı sinematografi doğrudan ve gelenekseldi. Çoğu çekimde kamera göz hizasındaydı, normal odaklama ve geniş netlik derinliği tercih edilmişti. Standart ışıklandırma kullanılmıştı. Bu sinematografi, 1950'lere ait donanım ve setlerin tutarlı ve yerinde kullanımıyla birlikte, filmin gerçekten de 50 yıl önce çekilmiş olduğu izlenimini veriyordu. Ed, neredeyse tüm sahnelerinde filtresiz bir sigara içiyordu ve bu da filmin geçtiği döneme uygun detaylardan biriydi. Film 2001'de En İyi Sinematografi Akademi Ödülü'ne aday gösterildi. Ed'den parayı alan Tolliver ortadan kaybolur ve Ed dolandırıldığını düşünmeye başlar. Bu sırada Big Dave de Ed'i konuşmak için Nirdlinger's'a çağırır. Tolliver Big Dave'den de 10.000 dolar istemiştir ve Big Dave kendisine yapılan şantajda da aynı mikarta para istenmesinden şüphelenmiştir. Big Dave, Tolliver'i takip edip döverek ondan gerçeği öğrenmiştir. Şantaj karşısında akıl danışmak için Ed'e başvurmuş ve ondan parayı ödemesi gerektiği cevabını almış olması sebebiyle öfkeli olan Big Dave, Ed'e saldırır ve onu boğmaya çalışır. Ed bir puro bıçağını Big Dave'in boynuna saplayınca adam ölür. Ed eve döndüğünde Doris, o gün katıldıkları bir düğünde aldığı alkolün etkisiyle hâlâ kendinde değildir. Big Dave ile olan ilişkisinin ortaya çıkması ve sızmış durumda iken yaptıklarına dair açıklamada bulunamaması sebebiyle, cinayetin birinci şüphelisi Doris'tir. Yerel avukatların bu tür bir davada başarılı olamayacağını düşünen Ed, Sacramento'lu pahalı bir savunma avukatı olan Freddy Riedenschneider'ı tutar. Avukat kasabaya gelir ve en pahalı otele yerleşir. Ed, Brewter'ı kendisinin öldürdüğünü ısrarla açıklasa da Riedenschneider onun sadece karısını korumaya çalıştığını düşünür. Bu öykünün mahkemede işlerine yaramayacağını öne sürer çünkü karı kocanın tek şahidi kendileridir. Doris'i savunmak için, belirsizlik ilkesi de dahil pek çok ilgisiz konuyu içeren çok detaylı bir savunma planı hazırlar. Bu sırada Big Dave'in II. Dünya Savaşı sırasında hiçbir muharebeye katılmadığını ortaya çıkarır. Cinayetle ilgisi olmayan bu bilgi yine de adamın karakterine bir utanç gölgesi düşürmekte kullanılır. Duruşmanın son gününde Doris mahkemeye geç kalır. Hakim, avukatları kürsüye çağırır ve davanın düştüğünü açıklar. Çünkü Doris intihar etmiştir. O güne kadar Ed'in tüm birikimini ücret olarak almış olan Riedenschneider hemen kasabadan ayrılır. Yapılan otopside Doris'in hamile olduğu ortaya çıkar. Uzun süredir Ed ile ilişkiye girmemiş olduğu için, Doris'in gerçekten de Big Dave ile ilişkisi olduğu ve çocuğun da ondan olduğu artık kesinleşmiştir. Aşık olup kocasını aldatmayı göze aldığı adamın aslında bir yalancı ve sahtekar olduğunu öğrenmek Doris'in tüm yaşama istediği yok etmiştir. Ed, daha önce Nirdlinger's'da gördüğü ve piyano çalışından çok etkilendiği genç bir kız olan Birdy Abundas'ı ziyarete gider. Etrafında olup bitenlere karşı hiçbir zaman ilgi göstermeyen ve hiçbir şeyden heyecan duymayan Ed, kızın piyano çalışı karşısında kendinden geçmiştir. Bu yüzden onun bu konuda eğitime devam etmesi gerektiğini düşünür ve piyano derslerinin ücretini ödemeye karar verir. Ünlü bir piyano hocasının kızı reddetmesinin ardından eve dönerlerken, Birdy Ed ile birlikte olmak ister. Ed'in karşı çıkmasına aldırmayan Birdy adamın pantolonunu çıkarmaya çalışırken, Ed karşıdan gelen bir başka araçla çarpışmamak için yolun dışına çıkarak kaza yapar. Hastanede kendine gelen Ed'e tutuklu olduğu söylenir. Ed Birdy'nin kazada öldüğünü düşünür, ama kızın kırık olan köprücük kemiği dışında sağlığı iyidir. Gölde yüzen bir çocuk, dibe batmış bir arabada Tolliver'ın cesedini bulmuştur. Görünüşe göre Big Dave, adamdan gerçekleri öğrenirken onu dövmekten fazlasını yapmıştır. Adamın çantasından Ed ile yaptığı sözleşme çıkınca polis, 10.000 dolar için Ed'in karısını Nirdlinger's'dan zimmetine para geçirmeye zorladığını ve daha sonra da Tollinger'ı öldürdüğünü düşünmektedir. Cinayet ile suçlanan Ed, Riedenschneider'ı yeniden tutmak için evini ipotek ettirir. Avukatın jüriye yaptığı açılış konuşması sırasında, kayınbiraderi Frank Ed'e saldırır. Hakim davanın hükümsüz olduğuna karar verir. Savunmaya devam etmesi için Riedenschneider'a ödeyecek hiç parası kalmayan Ed, yetersiz bir yerel avukatın savunmasıyla yetinmek zorunda kalır. Bu avukat yüzünden jürinin gözünde acımasız ve tehlikeli bir sosyopat haline gelen Ed'e idam cezası verilir. Ed hapisanede idam sırasını beklerken, kelime başına ücret ödeyen bir ucuz dergiye öyküsünü gönderir. Bir gece uyanır ve tüm kapıların açık olduğunu fark eder. Dışarı çıkınca bir uzay gemisi görür. Bu olağanüstü durum karşısında kafasını sallamaktan başka bir şey yapmaz ve hücresine geri döner. Filmde bu sahnenin bir rüya olup olmadığı açıklık kazanmaz. Filmin sonunda elektrikli sandalyeye götürüp bağlanırken Ed, karısıyla yeniden karşılaşacağını düşünür ve ona söyleyeceklerini planlar. Yaptıklarının sonuçlarından dolayı mutsuzdur ama hayatını değiştirmek için bir şeyler yapmış olmaktan mutsuzluk duymaz.