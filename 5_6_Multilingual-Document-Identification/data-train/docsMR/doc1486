A poc a poc, Déu va anar entrant amb més intensitat en la seva ànima, fins que va descobrir que li demanava el lliurament de tota la vida al seu servei a l’Opus Dei. Respongué amb plena generositat a la crida de Déu el 28 de juliol de 1935. Un any després va esclatar la guerra civil espanyola i com tants joves de la seva generació, va patir nombroses peripècies. El 10 de novembre de 1936 va ser empresonat a la Presó Model, acusat de desafecció al règim i condemnat a mort per un tribunal popular. D’allà el van portar a la presó de sant Antón, de la qual treien a molts per afusellar de forma indiscriminada. Milagrosament es va salvar d'aquest destí. El febrer de 1937 el van traslladar a una presó de València, on el van tenir completament incomunicat durant uns mesos, fins que va ser posat en llibertat el mes de juny. Després de treballar a Rodalquilar, on va estar a punt de morir en una emboscada, va haver de tornar a València, per incorporar-se a l’exèrcit republicà. Va ser destinat a transmissions a Madrid, en un front sense activitat, on va poder trobar de nou al fundador de l’Opus Dei, que el va encoratjar en la seva difícil situació. Quan va acabar la guerra José María acusava físicament els forts patiments de la presó i el front.Al març de 1940, més recuperat físicament, acabà brillantment la carrera. Aquell mateix any,  sant Josepmaria li va proposar la possibilitat d’ordenar-se sacerdot i José Maria va respondre amb gran generositat. Va fer compatible durant aquell temps el seu treball professional amb els estudis eclesiàstics, igual que Álvaro del Portillo i José Luis Múzquiz, juntament amb els quals va ser ordenat sacerdot pel bisbe de Madrid, Mons. Leopoldo Eijo i Garay el 25 de juny de 1944. Era la primera ordenació de fidels de l’Opus Dei. Des del principi del seu treball sacerdotal Hernández Garnica va desenvolupar una àmplia tasca de direcció espiritual, amb persones de tot tipus, especialment amb joves universitaris, centrant-se -seguint les indicacions de  sant Josepmaria- en l’impuls, desenvolupament i formació de les tasques de l’Obra amb dones. Gran part del treball apostòlic que realitzava pels països europeus el va portar a conèixer i tractar fraternalment a molts luterans, calvinistes i anglicans. Amb tots ells buscava immediatament crear un corrent de simpatia i d’afecte que arribava a l’amistat. Era conscient del que els separava en matèries doctrinals, però també que només el diàleg confiat podria crear el necessari clima de confiança mútua. En tota la seva feina va demostrar ser un sacerdot de mentalitat oberta i comprensiva. Degut a una lesió renal que va patir en la seva juventut, D. José Maria havia tingut una salut delicada, que. a partir del 1970, va començar a empitjorar seriosament. Tants anys de lliurament sense límit, portats amb extraordinari bon humor, van començar a passar factura al seu organisme. Mentre la malaltia li ho va permetre, va celebrar la  Santa Missa, amb tota la unció possible, pregant per les necessitats de l’Església a tot el món, especialment a Europa. El 22 de març li va sobrevenir una crisi cardíaca bastant greu. Després de diverses consultes mèdiques se li va comunicar la gravetat de la seva situació, que va rebre amb gran sentit sobrenatural. Plenament conscient del seu estat es va traslladar a Barcelona. Els últims mesos de la seva vida van ser especialment dolorosos des del punt de vista físic, però, quan se li preguntava com estava, o si havia dormit bé, contestava somrient amb un “molt bé” o “com les roses”. El seu patiment més gran va ser no poder celebrar la  Santa Missa pel seu estat de salut i, després, no poder ni tan sols combregar. Va morir el 7 de desembre de 1972, vigília de la Immaculada, amb una pau i serenor envejables, donant gràcies a tots per l’afecte amb què li havien atès. Des de llavors nombroses persones acudeixen a Déu per demanar per les seves necessitats espirituals i materials mitjançant la seva intercessió.