Det er den 42. i rækken af Disneys klassikere og er en science-fiction version af Robert Louis Stevensons eventyrroman Skatteøen. Som skibet når Skatteplaneten opstår der mytteri, anført af Silver. Jim, Dr. Doppler og Amelia formår at flygte, men glemmer kortet tilbage på skibet. Silver, som tror at Jim har kortet, får faktisk chancen for at dræbe ham, men kan ikke gøre det, pga hans forhold til drengen. Deres flugtskib bliver under flugten beskadiget og Amelia bliver såret. De flygtende møder nu B.E.N, en efterladt robot, som påstår at have mistet halvdelen af sin hjerne, der tilbyder dem at komme hjem til ham, så Amelia kan få pleje. Piraterne slår lejr næsten uden for B.E.Ns hus, men alligevel lykkedes det via en baggang, B.E.N og Jim at vende tilbage til skibet, og få fat i kortet. Piraten Scroop som blev på skibet, som udkigspost følger nu efter og slås med Jim. B.E.N kommer ved et uheld til at deaktiverer tyngdekraftssimulatoren, så både Jim og Scroop truer med at forsvinde opad. Jim får fat i skibets mast, og Scroop fat i flaget, men da han skærer sig selv fri bryder han forbindelsen til skibet og forsvinder. Da Jim og B.E.N. vender tilbage til øen med kortet, opdager de at piraterne allerede har taget Doppler og Amelia til fange. Nu bliver Jim tvunget til at åbne kortet, og vise vej til Skatteplaneten, som viser sig at være den planet de faktisk er på. De ender ved en stor portal, som viser at selve skatten er inde i planeten. Gruppen når ind i selve planeten, som afslører et kæmpestort rum fyldt med skatte, og midt i det hele står Kaptajn Flints skib. På skibet finder Jim skelettet af Flint, som sidder ved B.E.Ns hjerne i sin sammenknyttede hånd. Da B.E.N pludselig får sin hukommelse tilbage, husker at han, at Flint gjorde noget ved planten, som ville få den til at eksploderer, hvis der kom fremmed ind i skatkammeret. I denne faretruende situation finder Silver pludselig sig selv splittet op mellem at redde Jim fra døden eller miste de utallige rigdomme som planteen byder på. Skibet er alt for ødelagt til at kunne nå at komme væk inden planeten eksploderer, så Jim vender om og får aktiveret kuglen så de lige nøjagtig når igennem portalen til deres hjem, inden planeten eksploderer. Hjemme igen har Amelia fanget de tilbageværende pirater og tilbyder Jim at anbefale ham til Interstaller Akademiet for hans herotiske indsats. Silver sniger sig under bords, hvor Jim finder ham i gang med at stikke af. Jim lader ham gå, og får Silvers trofaste formskiftende kæledyr Morph. Inden Silver forlader Jim, kaster han en håndfuld juveler og diamanter op til ham, så hans mors kro kan blive bygget op igen. Filmen ender med en indvielsesfest for den genopbyggede kro, hvor det vises at Doppler og Amelia er blevet gift og har fået børn og Jim har fået en militærgrad. Han kigger op på himlen og et billed af Silver ses i skyerne.
