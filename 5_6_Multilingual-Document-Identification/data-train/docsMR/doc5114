سازمان اتحاد فداییان کمونیست محصول وحدت تشکیلاتی چندین سازمان فدایی است که در سال‌های پس از انقلاب ۱۳۵۷ از سازمان چریک‌های فدایی خلق ایران جدا شده بودند. متن زیر بخشی از اساسنامه سازمان است که در تار نمای خود آورده‌است . سازمان چریک‌های فدایی خلق ایران از سال ۱۳۴۹ با قیام سیاهکل علیه رژیم شاهنشاهی ایران مبارزات مسلحانه خود را آغاز کرد . این سازمان در جریان انقلاب ۱۳۵۷ و مدت‌ها پس از آن ، پرهوادارترین جریان سیاسی چپ ایران بود . در خرداد ۱۳۵۹ و در پی اختلاف نظر بر سر ماهیت و پایگاه طبقاتی جمهوری اسلامی ، سازمان به دو جناح اقلیت و اکثریت تقسیم شد . در پی بی نتیجه ماندن کنگره اول فداییان که اقلیت آن را برگزار کرد و نیز در پی تشدید سرکوب‌های متعدد از سوی جمهوری اسلامی ، اختلاف‌ها و انشعابات درون سازمان تا سال ۱۳۶۴ خود را بروز داد . نتایج سمینارها ی مختلف و نشست‌ها و مباحثات متعدد در وجه عام به تشکیل اتحاد چپ کارگری انجامید . در وجه خاص آن که نوسازی سازمان که از اواخر دهه شصت در راستای برگزاری سمینارها از طریق برگزاری جلسات و انتشار نشریه به پیش پیگیری می‌شد تا سال ۱۳۷۵مجموعا ۹ نشست تشکیل گردید .سرانجام در نشست نهم ، این جریان تصمیم گرفت تا تحت نام سازمان اتحاد فداییان کمونیست به فعالیت خود تداوم بخشد . آرم سازمان داس و چکش بر زمینه ستاره بزرگی است که به وسیله روبانی با رنگ‌های سرخ و طلایی که در دو سمت آن خوشه گندم و لاله و یاس قرار دارند و در داخل روبان سازمان انحاد فداییان کمونیست نوشته شده‌است . پرچم سازمان پرچمی است سرخ که طول آن دو برابر عرض آن و در قسمت بالای سمت چپ آن آرم سازمان به رنگ طلایی است . هم اکنون ارگان این سازمان ، کار کمونیستی و نشریه به پیش منعکس کننده دیدگاه‌ها و مباحثات تئوریک است . علاوه بر این ، «جهان کمونیستی» هر دو هفته یکبار و «ریگای گه ل» که نشریه کمیته کردستان سازمان به کردی است نیز بازتاب‌دهنده فعالیت‌های نظری و عملی سازمان در سطح جنبش است.
