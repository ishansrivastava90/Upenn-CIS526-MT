Valar kuuluvat ainuriin, samaten kuin heitä vähäisemmät maiar. Yhdessä nämä muodostavat Ardan korkeimpien henkiolentojen joukon. Kun he tulivat maailmaan, he ihmettelivät sillä se minkä he näkivät näyssä ei ollutkaan siellä. Oli vain pimeää. Niinpä he aloittivat suuren työn ja eniten ahersivat Manwë Tuulten Herra, Ulmo Vesien Valtias, sekä Aulë Takoja. Myös vala nimeltä Melkor oli kuitenkin koko ajan mukana ja hän halusi maailman omakseen. Muut eivät hänelle kuitenkaan valtaa suoneet ja hän lähti näiden luota. Valar ottivat nyt itselleen muodon ja vaatteet. Heidän muotonsa muistutti haltioita ja ihmisiä, sillä he olivat nähneet nämä näyssä ja vartoivat heitä tuleviksi. Valar pystyivät silti halutessaan kulkemaan näkymättömissä. Aina he eivät kuitenkaan ottaneet ihmismäistä muotoa itselleen vaan joskus ne ottivat mahtavan ja kauhean muodon. Valarin työ sujui hyvin ja maailma oli kaunis. Silloin Melkor kuitenkin hyökkäsi heidän kimppuuunsa ja tuhosi heidän töitään. Silti, hitaasti mutta varmasti, maailma muotoutui. Valar asettuivat länteen, Valinoriin, asumaan. Melkor soti valaria vastaan pitkään ja lopulta hän oli voitolla. Taivaissa, Tulkas kuuli taistelun Pikku Valtakunnasta ja hän laskeutui Ardaan. Koko Arda kaikui hänen naurustaan ja Melkor pakeni häntä. Tulkas Vahva oli nyt yksi valarista ja Melkor pelkäsi ja vihasi tätä ikuisesti. Manwë oli valarista mahtavin ja hän hallitsi Ardan tuulia. Hän on kaiken Ardan valtias ja vuoreltaan Taniquetililta hän näki koko valtakuntansa, paitsi alueita jotka olivat Melkorin vuoksi pimeitä. Kotkat olivat hänen luomiaan ja ne toimivat hänen lähettiläinään. Ulmo taas on Vesien Valtias ja hän asuu vesissä. Koskaan hän ei viivy yhdessä paikassa kauan. Hän oli Manwën jälkeen mahdissa seuraava. Vain harvoin hän otti osaa valarin neuvonpitoihin. Aulë Seppä on maan valtias ja hänen ilonsa on tekemisen työssä. Häneltä noldor oppivat jalokivien muokkausta ja muita taitoja. Aulë oli se vala joka loi kääpiöt. Oromë oli Metsien Herra ja eläintenkesyttäjä. Melkor ja hänen palvelijansa pelkäsivät häntä, sillä kuullessaan hänen torvensa, he tiesivät että Metsästäjä oli tullut. Mandos oli valarin tuomari ja hän näki tulevaisuuteen. Hän oli toinen fëanturista, henkien herroista, ja kuolleet tulivat hänen saleihinsa. Hän lausui tuomionsa vain Manwën pyynnöstä ja oli tälle aina uskollinen. Mitään hän ei unohda eikä häntä ei ole helppo saada herkistymään. Lórien oli Mandosin veli ja toinen fëanturista. Hän hallitsi näkyjä ja unia ja hänen puutarhansa olivat maailman kauneimmat. Varda on Manwën puoliso. Hän teki tähdet ja haltiat rakastavat häntä valarista eniten. Vardan voima on valossa ja hänen kauneutensa on sanoin kuvaamatonta. Yavanna, Hedelmien Antaja, on Aulën puoliso. Hän rakastaa kaikkea mikä kasvaa maassa ja entit olivat hänen ajatuksiensa tulosta. Nienna Itkijä oli fëanturin sisar ja hän asui yksin. Suru oli hänen tuttunsa ja hän murehti Ardan haavoja, jotka Melkor oli aiheuttanut. Estë Lempeä oli Irmon puoliso ja hän paransi haavat ja uupumuksen. Lepo oli hänen lahjansa. Vairë Kutoja oli Mandosin puoliso. Hän kutoi kaiken mitä ajassa oli koskaan tapahtunut kankaisiinsa ja Mandosin salien seinät olivat niillä vaatetettu. Vána Ikinuori oli Oromën puoliso. Kaikki kukat versoivat hänen kulkiessaan niiden ohi. Nessa oli Tulkasin puoliso. Hänkin oli nopea jaloistaan ja hänen ilonsa oli tanssissa. Nämä olivat valarin ja valierin nimet. Heidän joukossaan kahdeksan olivat kaikkein voimallisimmat ja he olivat aratar, Ardan Korkeat. Heihin kuuluivat Manwë, Varda, Ulmo, Yavanna, Aulë, Mandos, Nienna ja Oromë. Ihmisten saama saari oli Númenor ja se kukoisti pitkään. Sauron onnistui kuitenkin turmelemaan suuren osan sen kansasta ja nämä hyökkäsivät Valinoriin. Itse Eru puuttui nyt tapahtumiin ja kaatoi vuoret hyökkääjien päälle ja upotti Númenorin. Kerrottakoon vielä että Eru oli sanonut valarille että heidän mahtinsa pysyisi Ardassa aina siihen asti kunnes se olisi valmis. Kenties he siis vielä palasivat luojansa luokse. Lórien ja Mandos ovat veljeksiä ja heitä kutsuttiin nimellä Fëanturi eli Henkien mestarit.