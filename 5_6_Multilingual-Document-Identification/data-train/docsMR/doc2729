رده‌بندی جهانی فیفا روشی برای مقایسه و دسته‌بندی تیم‌های فوتبال کشورهای جهان است. پس از گذشت چند سال این روش محاسباتی توانست ثابت کند که روش قابل قبولی برای مقایسه قدرت تیم‌های فوتبال می‌باشد و می‌توان به آن استناد کرد. در طول مدت زمانی که از این فرمول رده‌بندی استفاده شده‌است تغییراتی هم در آن اعمال شده که بر کیفیت مقایسه و بدست آوردن نتیجه درستتر از آن افزوده شده‌است که در این مطلب به آن خواهیم پرداخت. محاسبات بر اساس فرمول‌های نسبتاً پیچیده‌ای انجام می‌گیرد و تا قبل از سال ۱۹۹۹ یک برد می‌توانست تیم را به اندازه یک تا سه امتیاز بالا ببرد اما با تغییراتی که در این سال در محاسبات Ranking صورت گرفت، یک برد می‌تواند امتیاز تیم در جدول را از ۱۰ تا ۳۰ بالا ببرد. پیروزی تیم بر یک تیم با امتیاز کمتر ارزش کمتری دارد تا پیروزی بر یک تیم با ارزش بالاتر یا حتی مساوی. حتی ممکن است شکست یک تیم برابر یک تیم قوی برایش در جدول امتیاز خوبی به ارمغان بیاورد. یک تفاوت عمده در این طبقه بندی هنگامی است که بازی دو تیم به ضربات پنالتی کشیده می‌شود. در این حالت تیمی که با ضربات پنالتی برنده می‌شود همان امتیاز برد را تصاحب می‌کند و تیمی که با ضربات پنالتی شکست را می‌پذیرد امتیاز حالت مساوی در جریان بازی عادی را تصاحب می‌کند. همچنین در یک بازی ارزش گلی که ابتدا زده می‌شود به مراتب بیش از ارزش گلهای بعدی می‌باشد. در ضمن هرگز امکان ندارد با گل‌های زده بیشتر، بیش از حداکثر امتیازی که فیفا برای برد در نظر گرفته شده‌است را بتوان کسب کرد. دلیل این امر هم بیشتر به مسائل روانشناسی بر می‌گردد، در بازی‌هایی که پس از گلی‌های ابتدایی برنده گلهای بیشتری می‌زند بیشتر مسائل روانی بر بازی حاکم می‌شود تا مسائل فنی. اما این محاسبات مربوط به توانایی کنفدراسیون‌ها بر اساس نتایج تمام بازی‌ها و تیم‌ها نیست بلکه به بازی‌هایی مربوط می‌شود که بین ۲۵٪ از تیم‌های یک قاره - حداقل ۵ تیم - با سایر قاره‌ها می‌باشد. البته روش این محاسبه جای اشکال زیاد دارد چرا که اگر تیم قوی یک کنفدراسیون ضیعف با تیم ضعیف یک کنفدراسیون قوی بازی کند و صاحب برد شود می‌تواند امتیازها را به ضرر کنفدراسیون قوی پایین بیاورد. اما اینبار وزن مسابقه بصورت میانگین وزن کنفدراسیون‌ها مطابق جدول زیر محاسبه می‌شود. به‌عنوان مثال اگر یک تیم از اروپا با یک تیم از آسیا بازی کند وزن بازی معادل میانگین اعداد ۱٫۰۰ و ۰٫۹۳ یعنی ۰٫۹۶۵ خواهد بود. جدول زیر وزن کنفدراسیون‌ها را برای سال ۲۰۰۴ نمایش می‌دهد.