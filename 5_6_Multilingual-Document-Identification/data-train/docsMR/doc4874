Wojewoda białostocki dr Jerzy Sztachelski przydzielił szkole najmniej zniszczony w czasie działań wojennych budynek w centrum miasta przy ul. Kilińskiego 7, gdzie od stycznia 1945 roku zaczęła funkcjonować Szkoła Malarstwa i Rzemiosł Artystycznych, mieszcząc się tam aż do 1959 roku. 1 września 1959 roku decyzją Wojewódzkiej Rady Narodowej w Białymstoku Liceum zostało przeniesione do obecnej siedziby - pałacu Buchholtzów w Supraślu. W ciągu 55 lat zmieniał się kilkakrotnie profil szkoły. W roku 1950 dotychczasowe Liceum Sztuk Plastycznych zostało przemianowane na Państwowe Liceum Technik Plastycznych i działało jako pięcioletnia średnia szkoła zawodowa ze specjalnością tkactwa artystycznego, wprowadzono też obowiązkowe praktyki zawodowe w klasach III i IV. Później uruchomiono nową specjalizację o nazwie pamiątkarstwo, przemianowaną na formy użytkowe, która od 1 września 1968 roku została wprowadzona do programu nauczania obok tkactwa. W 1978 roku rozpoczęto remont szkoły i budowę nowych pomieszczeń. Od 1 września 1982 roku w myśl zarządzenia Ministra Kultury i Sztuki zmieniono nazwę szkoły na Państwowe Liceum Sztuk Plastycznych. Początkowo był to niewielki pałacyk, usytuowany w pobliżu fabryki, który w późniejszym okresie został rozbudowany, poprzez dodanie od strony zachodniej skrzydła bocznego oraz wieży. Przy okazji zmieniono wystrój pałacu zarówno wewnętrzny jak i zewnętrzny. Po II wojnie światowej pałac przeznaczony został na cele szkolnictwa średniego. W pierwszych latach po wojnie użytkowany był przez Technikum Finansowe, a w roku 1959 pałac przekazano Liceum Plastycznemu. Na osi korpusu głównego znajduje się pilastrów i wolut. Pałac posiada bardzo bogaty wystrój w stylu secesyjnym. 1 lutego 1978 r. została podjęta decyzja o renowacji i ewentualnej modernizacji pałacu pod kierownictwem Pracowni Konserwacji Zabytków w Białymstoku. Pałac Buchholtza, pod nadzorem konserwatora zabytków, przy udziale funduszy z Unii Europejskiej, odzyskuje aktualnie dawną świetność. W ramach prac remontowych odnowiono plafonierię w obecnej czytelni, część polichromii, odrestaurowano elewacjię zgodnie z oryginalną kolorystyką, a także zrekonstruowano atlanty na kolumnach portalu. Po 1960 roku budynek ten zaadoptowano na warsztaty Liceum Plastycznego. Obecnie większą część okupują tkacze, a część parteru przeznaczono na salę gimnastyczną. W okresie od lutego 1988 do sierpnia 1991 wykonano gruntowny remont. Koniusznia położona jest na zachód od pałacu i stróżówki. Fundament budynku wykonany został z kamienia polnego na zaprawie, górna część z cegły. Dach pokryty jest dachówką ceramiczną. Na dachu wieży jest blacha miedziana kładziona w "łuskę". Więź dachowa w skrzydle dłuższym jest drewniana, konstrukcji krokwiowo-jętkowej, w skrzydle krótszym - kleszczowo-płatwiowej. Dach w skrzydle dłuższym jest dwuspadowy, w wieży - namiotowy. Bryła dachu urozmaicona jest lukarnami oraz daszkami pulpitowymi.