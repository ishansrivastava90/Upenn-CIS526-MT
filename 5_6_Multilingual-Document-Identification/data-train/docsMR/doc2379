Прессъобщението е най- разпространената форма на ПР-информация. ПР специалистите го използват с цел навременно огласяване на важна и значима информация, отнасяща се за организация, клиент или събитие свързано с тях. То е основна връзка между ПР специалиста и медиите. Текстовата част е около една компютърна страница и следва логическата верига Кой? Какво? Кога? Къде? Защо? Как?. Първото изречение на материала трябва да дава отговори на първите четири въпроса. Не се препоръчва да се започва с отговор на въпроса Кога?. Пояснения и допълнения към тези отговори се дават в следващите изречения. Вторият абзац може да разшири информацията с отговори на въпросите Защо? и Как?, като осъществи връзка с минали или предстоящи събития. Този модел за писане на новини е известен като “ обърната пирамида”. Важна част е заглавието, чрез което журналистът бива насочен за темата на текста. Повечето големи организации си имат специални бланки "Съобщение до медиите". Техническото оформление е толкова важно, колкото и съдържанието на текста. Задължително отгоре на листа трябва бъде позиционирано логото на компанията. Под него в ляво се пишат контакти, а в дясно адресът на организацията. Следва заглавието, и под него текста, който не се препоръчва да е с шрифт по- голям от 14 и по- малък от 12. Под прессъобщението се пише дата и може по желание да напишете, за кои медии е предназначено. Прессъобщението завършва с "КРАЙ" или "END"