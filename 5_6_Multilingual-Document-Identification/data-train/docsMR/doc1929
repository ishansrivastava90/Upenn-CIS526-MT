Mivel az agyi véráramlás szorosan kapcsolódik az agy helyi metabolizmusához és így az energiafelhasználás mértékéhez, ezért 99mTc-HMPAO lehetővé teszi az agy adott területre lokalizálódó metabolizmusának feltérképezését és a demencia különböző okainak megkülönböztetését és diagnosztizálását. A legújabb metaanalízisek a SPECT eredményességét támasztják alá az Alzheimer-kór és a vaszkuláris demenciák megkülönböztetésében 91 százalék hatékonysággal, szemben a klinikai tesztek 70 százalékos eredményességével Ezek az új eredmények annak köszönhetők, hogy a SPECT képalkotó eljárás során készített felvételeken a különböző típusú stroke-ok által okozott speciális kortikális metabolizmus foltokban jelentkező sérülése könnyen megkülönböztethető az Alzheimer-kór tipikus, lassabban és progresszívebben jelentkező elváltozásaitól az agyi anyagcsere területén. Az MPI 83 százalékos eredményességgel képes az ischaemiás szívbetegségek diagnosztizálására, ami meghatározó helyet biztosít a SPECT-nek a non-invazív tesztek körében. A SPECT képek elkészítéséhez a gamma kamera a páciens körül forog. A vetületeket meghatározott területeken rögzíti a kamera, jellemzően 3-6 fokonként a test körül. A legtöbb esetben a teljes 360 fokos kör megtétele és a rotáció során elkészült összes vetület felhasználása szükséges az optimális rekonstrukcióhoz. Habár a vetületek elkészítésének ideje változhat, jellemzően 15-20 másodpercig tart rögzítésük, így tart a teljes vizsgálat ideje 15-20 percig. A radiofarmakonok egyenetlen eloszlása szintén műtermékek létrehozásához vezethet. A nagyon intenzív anyagcseréjű területek SPECT-tel történő vizsgálata során a magas metabolizmusú területek elhomályosítják a környező szövetek anyagcseréjét, így ezek pontos feltérképezésére az eljárás nem alkalmas. Ennek ellensúlyozására a rekonstrukció során olyan szűrési algoritmust alkalmaznak, amely a fenti mechanizmus hatásait csökkenti. Az iteratív rekonstrukció szintén olyan alternatív számítógépes algoritmus, amely egyre növekvő jelentőségre tesz szert, mivel kevésbé érzékeny a fent említett műtermékekre és korrigálja az intenzív véráramlású területeken a radioizotópok hígulását. A gamma sugarak hígulása a test mélyen fekvő szöveteiben a metabolizmus mértékének alábecslésével fenyeget szemben a felszíni szövetek anyagcseréjével. A rekonstrukció során alkalmazható olyan eljárás, amely az aktivitás helyének relatív pozíciójával korrigálja a kapott értékeket. A fenti problémák megelőzésére a modern SPECT gépeket beépített CT szkennerrel integrálják. A CT berendezés röntgenképei a test szöveteiről és a SPECT funkcionális működésről alkotott képei így egymást kiegészítve pontosítják a kapott eredményeket a rekonstrukciós eljárás során. Fontos megjegyezni, hogy a SPECT anyagcseréről szerzett információinak hatékony értelmezését segítik elő a CT által készített anatómiai felvételek.