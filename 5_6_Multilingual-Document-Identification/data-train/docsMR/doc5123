Nato a Martins Ferry, Ohio, originalmente Martinsville, da William Cooper e Mary Dean Howells, Howells era il secondo di otto figli. Suo padre dirigeva e stampava un quotidiano e per questo era continuamente in giro per l'Ohio. Howells iniziò presto ad aiutare suo padre nella composizione e stampa. Nel 1852, suo padre fece stampare, all'insaputa di William, una poesia del figlio sul Ohio State Journal.  In 1856, Howells fu scelto come funzionario presso la Camera dei Rappresentanti dell'Ohio. Nel 1858, iniziò a lavorare presso la redazione del Ohio State Journal dove scriveva poesie, brevi racconti e traduceva anche dal francese, spagnolo e tedesco. Egli si dedicò con gran passione allo studio del tedesco e di altre lingue e si interessò particolarmente all'opera di Heinrich Heine. Nel 1860, visitò Realismo-- fu il rapporto instaurato con il giornalista Jonathan Baxter Harrison, che negli anni '70 del 1800 scrisse una serie di articoli per l'Atlantic Monthly sulla vita della gente comune. Nel 1904, fu tra i primi sette membri scelti per l'American Academy of Arts and Letters, di cui divenne presidente. Nel 1928, otto anni dopo la morte di Howells, sua figlia pubblicò la corrispondenza del padre sotto forma di una bio-bibliografia. Howells scrisse anche commedie, recensioni e saggi su autori contemporanei quali Henrik Ibsen, Émile Zola, Giovanni Verga, Benito Pérez Galdós ed, in particolare, Leo Tolstoy, che contribuirono a fondare la loro conoscenza negli Stati Uniti. Howells contribuì con i suoi saggi letterari a presentare positivamente al pubblico scrittori americani quali Hamlin Garland, Stephen Crane, Emily Dickinson, Mary E. Wilkins Freeman, Paul Laurence Dunbar, Sarah Orne Jewett, Charles W. Chesnutt, Abraham Cahan, e Frank Norris. È senza dubbio nel suo ruolo di critico ad avere esercitato un influsso notevole nella letteratura statunitense. Con la sua rubrica "Editor's Study" nel Atlantic Monthly e, poi, nella rivista Harper's, Howells formulò e diffuse le sue teorie sul "realismo" narrativo. [Io spero che sia arrivato il tempo in cui non solo l'artista, ma anche l'uomo comune, che sempre 'ha lo standard delle arti in suo potere' avrà anche il coraggio di applicarlo e rigetterà l'ideale cavalletta ovunque la rinvenga, nelle scienze, nella letteratura, nelle arti perché quella finta non è 'semplice, naturale e genuina', perché non è come la reale cavalletta. Devo, però, ammettere che questo tempo è ancora lontano e che la gente, educata sulla base della cavalletta astratta, eroica, magniloquente, egoistica, avventurosa, vecchia romantica cavalletta fatta di cartapesta, dovrà estinguersi prima che la semplice, genuina e naturale cavalletta possa avere il suo campo appropriato.]
