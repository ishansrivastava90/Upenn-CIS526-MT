เฮอร์ไมโอนี่เป็นเพื่อนสนิทของแฮร์รี่ พอตเตอร์ ซึ่งเป็นตัวละครเอกของเรื่อง และรอน วีสลีย์ ที่โรงเรียนพ่อมดแม่มดและเวทมนตร์ศาสตร์ฮอกวอตส์ เฮอร์ไมโอนี่และแฮร์รี่ พบกันครั้งแรกในหนังสือภาคแรก บนรถด่วนที่จะไปฮอกวอตส์โดยเฮอร์ไมโอนี่เข้ามาถามหาคางคกของเนวิลล์ ลองบัตท่อม เฮอร์ไมโอนี่เป็นเด็กผู้หญิงที่เก่งเรียน และชอบอ่านหนังสือเป็นชีวิตจิตใจ เธอมักทำคะแนนสอบได้เป็นที่หนึ่งของชั้น แม้ว่าเธอจะเป็นลูกของพวกมักเกิ้ลก็ตาม อย่างเช่นในแฮร์รี่ พอตเตอร์กับศิลาอาถรรพ์เธอพบรอนและแฮร์รี่ในรถไฟ และบอกว่าเธออ่านหนังสือล่วงหน้าจนขึ้นใจ หมดแล้ว แถมยังมีหนังสืออ่านเพิ่มด้วย เฮอร์ไมโอนี่เกิดวันที่ 19 กันยายน ค.ศ.1979 เธอเกิดมาในครอบครัวมักเกิ้ลแท้ๆ ที่มีพ่อและแม่เป็นหมอฟัน เธอได้รับการเสนอให้เข้าเรียนที่ฮอกวอตส์เพราะเธอสามารถใช้เวทมนตร์ได้ซึ่งเป็นเรื่องแปลกของพวกลูกมักเกิ้ลน้อยนักที่จะเสกเวทมนตร์ได้ เธอปรากฏตัวครั้งแรกในภาคที่หนึ่งบนฉากรถไฟเพื่อเข้ามาถามแฮร์รี่และรอนเรื่องคางคกของเนวิลล์และเธอเสกเวทมนตร์ให้รอนและแฮร์รี่ดู หลังจากนั้นเธอได้รับการคัดสรรให้ไปอยู่บ้านกริฟฟินดอร์ ในวันฮัลโลวีนเธอหนีรอนเข้าไปแอบอยู่ในห้องน้ำเนื่องจากเธอโกรธรอน แต่เธอถูกโทรลล์ภูเขาเล่นงานแต่ก็รอดมาได้ด้วยความช่วยเหลือของแฮร์รี่และรอน เธอยังได้ช่วยแฮร์รี่โดยการจุดไฟที่ผ้าคลุมของสเนปเนื่องจากศาสตราจาร์ย์ครีเวลร่ายคำสาปเพื่อพยายามฆ่าแฮร์รี่แต่เฮอร์ไมโอนี่เข้าใจผิด ทำให้สเนปไปชนใส่ครีเวลและครีเวลไม่สามารถร่ายคำสาปต่อไปได้ ทำให้แฮร์รี่รอดพ้นอันตรายไป เฮอร์ไมโอนี่มักเป็นหัวสมองของทีมเสมอๆเธอเป็นเด็กที่ฉลาดเป็นกรด ความฉลาดของเธอถูกใช้ในด่านกับดักมารหนึ่งในด่านป้องกันศิลาอาถรรพ์ เธอช่วยแฮร์รี่และรอนได้ แต่เธอดื่มยาที่ทำให้กลับไปจุดเดิมในด่านยาพิษทำให้เธอไม่มีโอกาศช่วยแฮร์รี่ในด่านสุดท้าย แต่แฮร์รี่ก็รอดมาได้และทั้งสามทำให้กริฟฟินดอร์ได้ถ้วยบ้านดีเด่น ในปีที่สองเฮอร์ไมโอนี่ไม่ได้เดินทางไปด้วยกับแฮร์รี่และรอน เนื่องจากทั้งสองพลาดรถไฟทำให้พวกเขามาขึ้นรถไฟไม่ทัน ในปีที่สองห้องแห่งความลับถูกเปิดออก และมีสัญญาณเตือนว่าทายาทแห่งสลิธิรินจะฆ่าพวกลูกมักเกิ้ล ในปีที่สองจะเห็นได้ชัดว่ามีการดูถูกกันมากขึ้น โดยเฮอร์ไมโอนี่ถูกมัลฟอยดูถูกว่าเป็น พวกเลือดสีโคลน ซึ่งเป็นคำดูถูกที่เหยียดหยามพวกลูกมักเกิ้ลที่เป็นแม่มด เฮอร์ไมโอนี่สงสัยว่ามัลฟอยคือทายาทสลิธิริน ความฉลาดของเธอจึงถูกนำมาใช้ในการปรุงน้ำยาสรรพรสเพื่อสืบหาข้อมูลแต่อย่างไรก็ตามเฮอร์ไมโอนี่ถูกสาปให้กลายเป็นหินโดยสัตว์ร้ายในห้องแห่งความลับแต่เธอก็ทิ้งข้อความเอาไว้ แฮร์รี่พบข้อความนั้นจากร่างที่ถูกสาปของเฮอร์ไมโอนี่และทำให้เขาเข้าไปในห้องลับได้สำเร็จ ขณะเดียวกันเฮอร์ไมโอนี่ก็พ้นคำสาปด้วยผลของน้ำยาแมนเดรกและกลับสู่ปกติอีกครั้ง ในภาคที่สามเฮอร์ไมโอนี่เรียนหนักขึ้น แต่เธอสามารถเรียนสองวิชาในเวลาเดียวกันได้เนื่องจากเธอมีเครื่องย้อนเวลาและทำให้เธอสามารถย้อนเวลาไปเรียนวิชาต่างๆได้ รอนสงสัยว่าแมวของเฮอร์ไมโอนี่กินหนูของเขาไป แต่ก็พบความจริงคราวหลังว่าหนูของเขาคือปีเตอร์ เพ็ตดิกรูว์ เพื่อนทรยศของพ่อของแฮร์รี่ ซิเรียส แบล็คจับตัวเพ็ตดิกรูว์ได้แต่ครามหลังเพ็ตดิกรูว์หนีไป จนในที่สุดผู้คุมวิญญาณตามตัวซีเรียสจนพบ แต่แฮร์รี่และเฮอร์ไมโอนี่เข้าไปช่วยแต่ทั้งคู่ก็หมดสติไป ภายหลังพวกเขาใช้เครื่องย้อนเวลาช่วยซีเรียสและพาเขาหนีไปได้ ในภาคที่สี่มีการจัดการแข่งขันการประลองเวทไตรภาคี เฮอร์ไมโอนี่พบกับวิกเตอร์ ครัมนักกีฬาควิดดิชจากบัลแกเลียและหนึ่งในคู่แข่งในการประลองเวทกับแฮร์รี่ เฮอร์ไมโอนี่เริ่มคบกับครัม และครัมชวนเธอไปงานเต้นรำวันคริสต์มาส ซึ่งสร้างความไม่พอใจให้กับรอนอย่างมากที่เฮอร์ไมโอนี่ไปผูกมิดรกับทีมคู่แข่ง ซึ่งทำให้ภายหลังทั้งสองคนทะเลาะกัน แต่เธอก็คืนดีกับรอนในที่สุด เฮอร์ไมโอนี่ตั้งกลุ่มเรียกร้องสิทธฺ์เอลฟ์ขึ้นแต่ก็ไม่มีใครเข้าร่วมนอกจากรอนและแฮร์รี่ แต่เฮอร์ไมโอนี่เองก็ไม่ยอมแพ้ เธอถูกจับให้ไปเป็นตัวประกันในภารกิจทะเลสาบ ซึ่งเป็นภารกิจที่สองของการประลองเวทไตรภาคี และครัมสามารถช่วยเธอขึ้นมาได้ ในภาคนี้เฮอร์ไมโอนี่ถูก ริต้า สกีตเตอร์นักข่าวจอมสาดโคลน กล่าวหาเธอว่าเธอรักกับแฮร์รี่จนกลายเป็นเรื่องใหญ่โต แต่เธอก็แก้เผ็ดด้วยการจับสกีตเตอร์ที่เธอพบว่าเป็นแม่มดแอนนิเมจัสผิดกฎหมาย และตกลงกับสกีตเตอร์ว่าจะไม่กล่าวหาเธออีก ถ้าเธอทำ เฮอร์ไมโอนี่จะฟ้องกระทรวงด้วยเรื่องที่สกีตเตอร์เป็นแอนนิเมจัสผิดกฎหมาย ซึ่งสกีตเตอร์ก็ยอมโดยดี ในภาคห้ากระทรวงปั่นเรื่องที่แฮร์รี่โกหกเรื่องโวลเดอมอร์กลับมา เฮอร์ไมโอนี่ที่สุดจะทนกับเรื่องพวกนี้เลยตั้งกองทัพดัมเบิลดอร์ต่อต้านกระทรวงและทำการสอนวิชาป้องกันตัวจากศาสตร์มืดกันอย่างลับๆ กระทรวงนับวันยิ่งกล่าวหาแฮร์รี่มากขึ้น เฮอร์ไมโอนี่จึงพาแฮร์รี่ไปพบกับริต้า สกีตเตอร์และให้แฮร์รี่บอกความจริงเกี่ยวกับโวลเดอมอร์ ซึ่งภายหลังสกีตเตอร์ตีพิมพ์บทความดังกล่าวและถูกกระทรวงสั่งห้ามผู้ใดครอบครอง แต่ครั้งนี้ก็มีผู้คนมากมายได้อ่านและก็เชื่อเรื่องที่แฮร์รี่พูด แต่อย่างไรก็ตามความลับเรื่องกองทัพถูก มารีเอ็ตต้า เอจแคมป์เปิดโปง และด้วยการที่เฮอร์ไมโอนี่มีความสามารถเรื่องเวทมนตร์ มารีเอ็ตต้าจึงถูกสาปให้ใบหน้ามีรอยแผลเป็นที่เรียงเป็นตัวหนังสือว่า ปากบอน ซึ่งรอยนี้ติดตัวมารีเอ็ตต้าไปตลอดกาล เฮอร์ไมโอนี่ลวงให้อัมบริดจ์ติดกับและลวงอัมบริดจ์ให้พบกับเซ็นทอร์ พวกเซ็นทอร์จับตัวอัมบริดจ์ไป เฮอร์ไมโอนี่และพวกจึงบุกไปที่กระทรวงและเกิดการต่อสู้กันขึ้นที่นั่น แต่ก็ได้รับบาดเจ็บสาหัส และได้รับการรักษาคราวหลังเธอหายดีเป็นปกติ ในภาคหกเฮอร์ไมโอนี่มีบทบาทในการตักเตือนแฮร์รี่เรื่องเจ้าชายเลือดผสมเนื่องจากเธอคิดว่าต้องเป็นสิ่งอันตรายร้ายกาจเป็นแน่  ส่วนใหญ่นั้นในภาคหก เธอจะเกี่ยวข้องกับรอนทั้งในเรื่องความรัก ความหึงหวง และความไม่เข้าใจกัน จนในที่สุดเธอและรอนก็กลับมาคืนดีกันได้ ในภาคสุดท้ายเฮอร์ไมโอนี่ตัดสินใจผจญภัยไปตามหาฮอร์ครักซ์กับแฮร์รี่และรอน ในพินัยกรรมของดัมเบิลดอร์เธอได้รับหนังสือนิทานของบีเดิลยอดกวี หลังจากผู้เสพความตายบุกงานแต่งงานพวกเขาหนีมาได้และซ่อนตัวอยู่ที่บาร์แห่งหนึ่งแต่ถูกผู้เสพความตายตามตัวเจอจึงเกิดการต่อสู้กันขึ้น เฮอร์ไมโอนี่เสกคาถาลบความทรงจำผู้เสพความตายและหนีไปที่บ้านตระกูลแบล็ค แต่กระทรวงถูกโวลเดอมอร์ครอบงำเสียแล้วและเตรียมจัดการกับลูกมักเกิ้ลที่มีเวทมนตร์ ซึ่งมีเฮอร์ไมโอนี่เป็นหนึ่งในนั้นแต่เธอไม่ได้ไปที่กระทรวงเธอจึงมีความผิดทางกฎหมายฉบับใหม่ที่ถูกสร้างโดยผู้เสพความตาย ภายหลังเธอพบความจริงเกี่ยวกับบุคคลลึกลับ ร.อ.บ.และพบว่าล็อกเก็ตที่พวกเขาตามหาอยู่ที่กระทรวง พวกเขาปลอมตัวเป็นคนที่กระทรวง ซึ่งขณะนี้กำลังตามล่าตัวแฮร์รี่ และขโมยล็อกเก็ตมาได้ แต่ผู้เสพความตายรู้ทัน พวกเขาหนีไปที่บ้านตระกูลแบล็คแต่ผู้เสพความตายตามตัวเจอพวกเขาจึงหนีไปในป่า ด้วยความฉลาดของเฮอร์ไมโอนี่เธอนำรูปของพ่อทวดของซีเรียส แบล็คซึ่งสามารถติดตามเรื่องราวเหตุการณ์ที่ฮอกวอตส์ได้ แต่ล็อกเก็ตทำให้จิตใจเร่าร้อน รอนจึงหนีพวกเขาไป เฮอร์ไมโอนี่และแฮร์รี่ไปที่ก็อดดริกฮอลโลว์แต่พบกับนากินีงูของโวลเดอมอร์ทำร้าย แต่พวกเขาหนีมาได้ เฮอร์ไมโอนี่ทำไม้กายสิทธิ์ของแฮร์รี่หักและไม่สามารถใช้ไม้นั้นได้ รอนกลับมาหาพวกเขาและทำลายล็อกเก็ตได้สำเร็จ แต่เฮอร์ไมโอนี่โกรธรอนมากที่ทิ้งพวกเขาไป แต่เธอก็ให้อภัยรอน พวกเขาไปที่บ้านของพวกเลิฟกู้ดและพบว่าสัญลักษณ์ที่อยู่ในหนังสือนิทานของบีเดิลยอดกวีซึ่งก็คือสิ่งที่โวลเดอมอร์ตามหา พวกเขาถูกผู้เสพความตายตามตัวเจอและเกิดการต่อสู้จนบ้านของพวกเลิฟกู้ดพังทลายทั้งหลังและพวกเขาหนีมาได้สำเร็จ แต่แฮร์รี่เผลอเอ่ยชื่อโวลเดอมอร์ทำให้ผู้เสพความตายตามตัวเจอและถูกจับไปที่คฤหาสถ์มัลฟอย เฮอร์ไมโอนี่ถูกทรมานเนื่องจากเบลาทริกซ์คิดว่าเธอรู้ความลับเรื่องห้องนิรภัย พวกแฮร์รี่ช่วยเฮอร์ไมโอนี่ไว้ได้และหนีไปที่กระท่อมเปลือกหอยบ้านของบิล พวกเขาพบว่าถ้วยทองฮัฟเฟิลพัฟถูกซ่อนไว้ที่ห้องนิรภัยในกริงกอตส์ พวกเขาบุกกริงกอตส์ด้วยความยากลำบากและพบถ้วยทอง พวกเขาขี่มังกรหลบหนีมาได้และไปที่ฮอกวอตส์ เฮอร์ไมโอนี่สามารถทำลายถ้วยทองได้สำเร็จ ทางด้านแฮร์รี่เองก็พบมงกุฎของเรเวนคลอและทำลายลงได้ พวกเขาต่อสู้กับผู้เสพความตายในสงครามฮอกวอตส์ จนในที่สุดแฮร์รี่สามารถฆ่าโวลเดอมอร์ได้สำเร็จ สิบเก้าปีต่อมาเฮอร์ไมโอนี่แต่งงานกับรอนและมีลูกสองคนคือ ฮิวโก้และโรส ฮเอร์ไมโอนี่ เกรนเจอร์