Rozptýlená výroba elektrickej energie alebo distribuovaná výroba elektrickej energie alebo decentralizovaná výroba elektrickej energie je výroba elektriny z veľkého množstva malých zdrojov energie. V súčasnosti vyrábajú priemyselné krajiny väčšinu svojej elektriny vo veľkých centrálnych výrobniach ako sú uhoľné elektrárne  nukleárne reaktory, vodné elektrárne alebo elektrárne na zemný plyn.  Tieto elektrárne produkujú veľmi ekonomicky vďaka veľkému objemu produkcie, ale obyčajne prenášajú elektrinu na veľké vzdialenosti. Väčšina elektrární sa takto buduje kvôli viacerým ekonomickým, zdravotným a bezpečnostným, logistickým, enviromentálnym, geografickým a geologickým faktorom. Napríklad uhoľné elektrárne sa stavajú ďaleko od miest, aby sa predišlo nepriaznivým účinkom znečistenia ovzdušia na populáciu. Niektoré uhoľné elektrárne sa budujú blízko uhoľných baní,aby sa minimalizovali náklady na dopravu uhlia. Vodné elektrárne majú svoju produkciu obmedzenú vodným prietokom. Väčšina elektrární je príliš ďaleko na to, aby ich stratové teplo mohlo byť použité na vykurovanie budov.   Rozhodujúcou výhodou elektrární s kombinovaným cyklom, ktoré spaľujú zemný plyn, je nízke znečistenie. Nízke znečistenie dovoľuje, aby elektráreň mohla byť umiestnená dostatočne blízko k mestu a použitá na teplárenské vykurovanie a chladenie. Iný prístup prestavuje distribuovaná výroba. Redukuje množstvo energie, ktorá sa stráca pri prenose elektriny, pretože sa vyrába veľmi blízko miesta, kde sa spotrebúva, dokonca možno v tej istej budove. Toto tiež umožňuje redukovať veľkosť a počet vedení. Typické distribuované zdroje vo zvýhodnenom tarifnom pásme majú nízke nároky na údržbu, malú mieru znečistenia a vysokú účinnosť. V minulosti na dosiahnutie týchto vlastností boli potrební samostatní riadiaci inžinieri na zníženie znečistenia a veľké, komplexné elektrárne ich museli platiť. Moderné podružné systémy sú schopné zabezpečiť tieto vlastnosti automatizovaným chodom a čistými palivami ako sú slnečné svetlo, vietor a zemný plyn. Toto znižuje veľkosť elektrárne, ktorá je ešte schopná produkovať zisk. Kogeneračné jednotky sú tiež drahšie po prepočte na watt ako centrálne generátory. Sú populárne najmä preto, že väčšina budov spaľuje palivá  a kogeneračné jednotky sú schopné lepšie zužitkovať palivo. Niektoré väčšie inštalácie využívajú kombinovaný cyklus výroby. Tento obyčajne pozostáva zo vzduchovej turbíny, ktorej výfuk ohrieva vodu pre parnú turbínu v rankinovom cykle. Kondenzátor parného cyklu poskytuje teplo na vykurovanie priestorov alebo pre absorbčný chladič. Elektrárne s kombinovaným cyklom majú najvyššie tepelné účinnosti, často prekračujúce 85%.