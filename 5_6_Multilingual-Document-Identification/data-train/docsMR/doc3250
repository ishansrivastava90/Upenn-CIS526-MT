Detta är en lista över avsnitten i animen Witch Hunter Robin Robin anländer i Japan och söker upp STN-Js högkvarter för att anmäla sig. Hon ber receptionisten ringa Amon, men det är kommissarie Kosaka som svarar och ilsket säger att han är upptagen. Robin går istället till "Harrys". Zaizen förklarar för Amon att en ersättare är på väg något som kommer som en chock för Amon. Kosaka ringer upp Zaizen och meddelar att ersättaren har hört av sig men att han sa åt henne att försvinna. Zaizen beger sig till Harrys för att leta reda på Robin. Amon och Sakaki beger sig iväg för att jaga en manlig häxa vid ett förfallet magasin. Amon säger åt Sakaki att vara försiktig, men trots det trampar han på en symbol som är ritad på marken och blir mottaglig för häxans magi. Amon tar sig till Sakaki och Sakaki förklarar att hans orbo inte fungerar mot häxan. Amon försvinner för att leta upp häxan. Zaizen, Robin och Doujima dyker upp vid magasinet. Robin går in och upptäcker symbolen på marken. Hon sniffar i luften. Amon hittar häxan men påverkas av dennes magi och ramlar omkull. Robin dyker upp, förklarar att hon ändrat symbolen som var skriven i marken. Häxan försöker påverka Robin och Robin sveper in honom i eld. Amon, Sakaki och Karasuma dyker upp och skjuter häxan med orbo tills han faller. Elden från Robins magi har gjort att magasinet börjat brinna och brandkåren dyker upp för att släcka. Kazuya Misawa står inför rätta för mordet på sin affärskompanjon. Bevisningen mot honom är dock bristfällig och flera vittnen intygar att han inte rörde offret. STN-J vet att Kazuya är en häxa och de beslutar att slå till mot honom innan rättegången. Via efterforskningar av Michael får de reda på att Kazuya snart skall gifta sig. STN-J lyckas lura i Kazuya att en reporter vill ha exklusiva rättigheter till bröllopet och att de vill träffa honom där för en intervju. Kazuya dyker upp och använder sina krafter på en alltför närgången kameraman som dör. Medlemmarna i STN-J angriper Kazuya och besegrar honom. Avsnittet inleds med att Michael förklarar att en serie underlig händelser inträffat den senaste tiden. Det enda spår som påträffats var döda gräshoppor. De får upp spåret efter en man och lyckas sånär fånga honom. Han undkommer dock och när Robin försöker hindra honom med eld så missar hon oförklarligt och lyckas endast bränna in bokstaven "F" i marken. Gruppen fördjupar sina undersökningar och hittar den misstänktes hustru. Tyvärr verkar hon inte vara vid sunda vätskor, men Robin frågar ändock om hustrun lagt märke till något underligt med sin make. Det enda hon tyckte var underligt var att hennes man inte verkade åldras oavsett hur många år som passerade. Michael söker vidare och hittar ett spår. De beger sig dit och hittar mannen som framkallar en dimma och flyr. Mannen träffar på Sakaki och plötsligt tycks Sakaki åldras. Mannen verkar dra livskraften ur Sakaki. Amon, Robin och de andra kommer till undsättning och de skjuter ner den misstänkte. Robin är i kyrkan och ber. På vägen tillbaka vandrar hon genom parken och träffar där en flicka som målar en tavla. Robin säger att hon gillar tavlar och de pratar en stund innan hon fortsätter. Robin dyker upp på STN-J och får ett par glasögon av Amon. Hon försäkrar Amon om att det inte är något fel på hennes syn, men han insisterar på att hon skall ha dem. Robin går igenom gamla fall och hittar ett som är avskrivet då ingen gärningsman kunde hittas. Händelsen utspelades i samma park som hon gick igenom tidigare och hon bestämmer att hon och Karasuma skall gå dit för att se om något missades förra gången. Robin ser flickan och hon och Karasuma beslutar att gå åt olika håll. Robin går fram till flickan för att ställa frågor. Luften ovanför dem är fylld av kråkor och flickan börjar slita sönder kråkorna med sitt sinne. Robin säger åt flickan att sluta men flickan bara tittar på henne och muttrar något. Robin flyr då bakom ett träd och flickan börja slita trädet i stycken. Robin försöker angripa flickan med eld men missar och bränner istället upp målarduken vilket gör flickan rasande. Allteftersom flickan sliter trädet i bitar börjar Robin drabbas av panik då hon inte lyckas träffa flickan med sin eld. Då kommer hon ihåg glasögonen hon fick av Amon och hon tar på sig dem. När hennes syn klarnar lyckas hon träffa flickan med sin eld och hon besegras. Robin och Amon är på väg tillbaka till STN-J från ett besök hos optikern. Väl tillbaka har Robins vespa som hon använde under sin tid i Italien anlänt. Sakaki och Doujima har tagit sig till en tunnelbanestation där det bor hemlösa och de ställer frågor om en häxa. I en av de lådor som de hemlösa använder hittar de fotografier av en man och dennes familj. De hinner inte mer än att titta in i lådan när det dyker upp en hemlös man som håller händerna för huvudet och verkar skräckslagen. Sakaki närmar sig mannen som då flyr ut och upp till gatan. Sakaki följer efter och för att undkomma hoppar den skräcklagne mannen över ett staket och ut på gatan där han blir överkörd och dör. Det enda spår de har efter häxan är att en lukt av oliver uppkommer då häxan använder sin kraft. Efter ytterligare efterforskningar lyckas de fastställa att häxan går under namnet "Single-Eye". Sakaki återupptar sina undersökningar kring de hemlösa och får av en person ett tips om att undersöka en park i närheten. Han gör så och hittar återigen en person som verkar skräckslagen. Sakaki ringer efter förstärkningar och Amon åker dit men skickar samtidigt Robin, Doujima och Karasuma till tunnelbanestationen. I parken jagar Sakaki och Amon ifatt den skräckslagna mannen och slår honom. Därefter åker de till tunnelbanestationen. Alla är nu samlade och när Doujima visar lådan med fotografierna visar det sig att alla fotografier är borta. De känner alla doften av oliver och Sakaki skräckslås av Single-eyes kraft, men Robin lugnar honom. De tittar runt bland de hemlösa men kan inte hitta häxan. När Robin senare går till Harrys är Amon där och hon får reda på av bartendern att Single-eye var ett namn som skulle tolkas bokstavligt. Då kommer hon ihåg en person som hon stötte ihop med tidigare i tunnelbanestationen och hon inser att det var Single-eye. Robin har åkt utanför staden för att samla sina tankar då ett kraftigt regn börjar falla. En bil dyker upp och Robin får skjuts in till staden. Kvinnan i bilen berättar att hon är på väg för att skälla ut en av sina anställda som inte kom till jobbet. Hon skjutsar Robin hem och lånar ut sitt paraply till henne. Kvinnan anländer till sin anställdas hus och skäller på henne för att hon uteblev från arbetet. Hon åker därifrån och på vägen hem råkar hon ut för en olycka och omkommer. Nästa dag får Robin är olyckan omnämnd i tidningen och Robin känner igen bilen. Hon övertalar Amon och att skjutsa henne till platsen och ringer även in Karasuma för att se om hon kan känna av något vid olycksplatsen. Karasuma är irriterad över att ha blivit väckt så tidigt och att Robin egentligen bara vill tillfredsställa sin nyfikenhet. Men hon läser ändå av platsen och konstaterar att kvinnan blivit överraskad strax innan olyckan inträffade. Robin och Amon åker till den lägenhet som kvinnan åkte till, där den anställda bor. De ställer frågor men får inte ut något egentligt resultat. Åter på STN-J så övertalar Robin alla att hjälpa till och Michael gör en sökning på den anställda. Han kommer fram till att hon sannolkit lider av någon form av personlighetsklyvning. Kosaka kommer på dem och skäller ut dem för att de kränkt flickans integritet genom sina undersökningar. Eftersom Robin var den som låg bakom tilltaget blir hon hemskickad. Amon och Michael fortsätter dock undersökningen och de lyckas hitta spår av genen hos flickans förfäder. Men mer intressant är att de flickans tidigare pojkvän också dött under mystiska omständigheter. Amon åker till flickans lägenhet och undersöker den docksamling som flickan har. Han hittar dock inget och åker därifrån. På vägen hem blir han dock angripen av en docka som tagit sig in i hans bil. Under tiden har Robin, ovetandes om vad som hänt Amon, också återvänt till flickans lägenhet för att undersöka. Hon hittar också dockrummet och blir angripen av en av dockorna. Hon bränner dockan och flickan springer fram för att släcka elden. Då får alla dockorna liv och svävar runt Robin och flickan. Flickan sträcker sig efter en mattkniv och just när hon skall ta den dyker Amon upp i dörren och skjuter henne med Orbo. Robin bränner alla dockorna och när de släpar ut flickan ur den brinnande lägenheten sliter hon sig loss och springer in i elden. Alla dockorna hittas brända utom en. En berusad man blir sent på natten angripen och neddrogad av två män i mörka kläder. På Touto Takanodai sjukhuset ligger den unga flickan Kumi Mizutani i sin säng fortfarande sovande under effekten av narkos. I rummet finns också två läkare, Kirihara och Kurosawa. Kirihara förebrår sig själv för att han inte lyckats rädda flickans liv, medan Kurosawa tröstar honom. Han säger att flickan snart kommer att bli bättre och lägger sin ena hand på hennes bröstkorg och den andra handen på en bröstkorg som tillhör en kraftigt byggd man. Händerna börjar glöda. En blixt genomkorsar natthimlen och för ett ögonblick syns de bägge läkarnas ansikten. Kurosawa säger att "det är gjort". Robin är förkyld då hon jobbat hela natten. Av bartendern på Harrys får hon rådet att uppsöka ett sjukhus. Inte helt oväntat besöker Robin Touto Takanodai sjukhuset och får där träffa den Kurosawa. Kurosawa konstaterar att hon är förkyld och skriver ut medicin som Robin hämtar på apoteket i samma byggnad. Kumi Mizutani har vaknat och mår bra. Hon tackar läkaren Kirihara för hans hjälp. Kirihara är den läkare som utfört ingreppet. I rummet finns också ytterligare en flicka som är orolig för sin operation, men Mizutani lugnar henne och säger åt henne att lita på doktorn. Flickans namn är Lisa Kayama och de två läkarna diskuterar hennes operation. Kirihara berättar att han inte tror att flickan kommer att överleva operationen. Kirihara ber sin kollega att rädda henne. De två bestämmer sig för att hjälpa henne och Kirihara känner till en lämplig "donator". En person världen inte kommer att sakna. Vid STN-Js högkvarter pågår en genomgång av det senaste fallet. En person som dött av en hjärtattack. Detta är inte något som STN-J sysslar med, men eftersom mannen var en häxa så säger regelverket att STN-J skall genomföra ytterligare en obduktion, något som gjorts. Av obduktionen framgår att mannen inte alls dött av en hjärtattack som rättsläkaren sagt. Michael har gjort efterforskningar och hittat ytterligare ett fall som liknar det nuvarnade och där samma rättsläkare ställt fastställt dödsorsaken. Rättsläkarens namn är Kazuhiro Kirihara. Michaels undersökningar visar på att flera av Kirihara rättsläkarfall rört maffiamedlemmar. Alla har dött på liknande sätt, antingen genom något problem med hjärtat, eller genom hjärnblödning. Det beslutas att STN-J skall undersöka Kirihara då det verkar sannolikt att han är en, eller har samröre med, en häxa. På en restaurang sitter en medlem av maffian och äter middag med Kirihara. Han skryter om de metoder som maffian använder för och tackar Kirihara för att åter fått chansen att fortsätta med sitt värv. Något senare i parkeringshuset ses Kirihara, den kraftigt berusade maffiamedlemmen och Kurosawa lämna platsen i en bil. STN-J följer efter och en biljakt inleds. Den blir dock inte särskilt långvarig då den berusade maffiamedlemmen i Kiriharas bil plötsligt griper tag i ratten, något som får bilen att krascha in i ett staket. Kirihara och Kurosawa lämnar bilen och springer in i ett höghus som håller på att renoveras. Amon skickar in Sakaki och Robin och stannar själv utanför med Karasuma. Sakaki hittar Kirihara och beordrar honom att ge upp, men Kurosawa har smygit sig upp bakom Sakaki och tillsammans lyckas Kirihara och Kurosawa hålla fast honom. Kurosawa försöker använda sin kraft mot Sakaki, men hans Orbo skyddar honom. Kirihara har ett kloroformindränkt tygstycke över Sakakis näsa och mun när Robin dyker upp. Hon sätter eld på Kurosawas arm och Kiriharas slips. Kirihara och Kurosawa flyr och Robin följer efter Kurosawa. Högt ovanför marken på byggnadsställningarna inser Kurosawa att han inte kan fly. Plötsligt dyker Kirihara upp och kastar sig ner mot Robin. Byggnadsställningen går mitt itu och alla tre ramlar ner. Amon springer in i byggnaden. Angreppet mot Robin har skadat Kirihara svårt och Kurosawa använder sin kraft på honom och ger därmed upp sitt eget liv. I ensamhet reser sig en skyskrapa mot natthimlen. En flickas nynnande röst och sedan bilden av en skräckslagen medelålders man. Nynnandet fortsätter och mannen skriker. Ljuset av en brinnande kropp lyser upp skyskrapans fasad. I betongen nedanför skyskrapan är en symbol ritad i aska. Robin vaknar av att Amon ringer. Tillsammans beger de sig till bårhuset för att titta på en kropp. Med tanke på det skick som kroppen var i när den påträffades så har man dragit slutsatsen att den personen bränts till döds. Det märkliga är att det inte finns några spår av rök i lungorna. Inget annat verkar ha brunnit i rummet. Vaktmästaren påminner sig då om att rättsläkaren hade sagt att "det var som om han bränts inifrån, som i en mikrovågsugn". I parkeringshuset vid Hotel Koshiyama ritar någon en runfylld cirkel av sand. Amon och Robin står vid receptionsdisken och försöker få tag i Aramune, men de får reda på, via Aramunes sekreterare, att han är alltför upptagen för att ha tid att prata med dem. På sitt hotelrum sitter Aramune och dricker. Han tänker tillbaka på en händelse som utspelade sig vid den tid då han drev skyddshemmet tillsammans med Oikawa och Matsunaga. I rummet står de tre herrarna och en liten flicka. Flickan anklagar männen för att sälja deras kroppar något som männen förnekar. Flickan säger att hon inte tänker låta dem komma undan. Åter till hotellrummet där Aramune i förnekelse säger att det inte kan vara hon då Aki är död. I parkerginshuset har flickan ritat färdigt cirkeln och hon nynnar en obestämbar melodi. I Aramunes rum dyker plötsligt en liten flicka upp och Aramune känner igen flickan som Aki och han flyr från hotellet. I en bil nedanför hotellet får Amon och Robin reda på vad för verksamhet som egentligen bedrevs i skyddshemmet. De tre männen skickade iväg barn till andra länder för att ta ut deras organ och sedan sälja dessa organ på den svarta marknaden. Michael har också hittat ett namn av intresse på listan över de som placerades i skyddshemmet. En viss Saki Yoshioka. Amon får också reda på att en mindre brand tvingat skyddshemmet att stänga för inte så länge sedan och han och Robin beger sig dit. Under tiden har Aramune flykt lett honom till skyddshemmet, men han är inte ensam. Även flickan som ligger bakom morden är där och hon konfronterar honom. På vägen till platsen får Robin och Amon reda på att Aki hade en tvillingsyster. Hennes akt säger att hon dog hastigt på grund av sjukdom. Amon och Robin anländer till skyddshemmet och kan se Aramunes bil parkerad utanför. De hör ett skrik och springer in i byggnaden. I slutet av en korridor står en flicka och betraktar en vit brinnande eld. Hon vänder sig om när Amon och Robin kommer och skickar en eld mot Amon. Amons Orbo skyddar honom, men när han försöker skjuta häxan slås han till marken. Häxan angriper nu Robin, men Robins kraft står emot hennes angrepp. Robin och flickan mäter sina krafter mot varandra och flickan säger att bara hennes syster kan ha samma kraft som hon själv har. Amon skjuter henne med Orbo och hon faller omkull. På Zaizens kontor berättar Amon om fallet och om häxan i synnerhet. Zaizen misstänker att det finns en koppling till Robin, men Amon säger att han inte har upptäckt någon sådan koppling. Han ombeds av Zaizen att undersöka det vidare. Den unge mannen Juzo Narumi jagas genom trånga gränder av två män. Flykten har gjort honom utmattad och han ramlar över en soptunna. En rullstolsbunden kvinna dyker upp och läser en ramsa över honom. De två männen hinner ikapp honom och det står nu klart att de är lejda mördare. De drar sina vapen och säger farväl till Narumi när han vänder sig om med ett leende. Ovanför männen finns en valvbåge med lampor och när Narumi använder sin kraft för att döda männen bränns lampornas glödtrådar av. Nästa dag anländer Sakaki till brottsplatsen på sin motorcykel. Han förundras över att folk från fabriken redan är där. Tillsammans med fabrikens tekniker finns Robin och Amon som håller på att undersöka brottsplatsen. Robin hittar en utbränd lampa som hon gömmer i sina kläder. Teknikerna från fabriken berättar om ett liknande fall som inträffat tidigare. En häxa som kunde generera mikrovågar. Amon bestämmer att de skall gå runt och knacka dörr för att försöka hitta en ledtråd till var häxan kan befinna sig. Robin, Sakaki, Karasuma och Dojima går runt i den labyrint som husen utgör i denna del av staden. När Robin går förbi ett hus dyker en gammal rullstolsbunden kvinna upp. Hon berättar för Robin att hon inte kommer att hitta det hon söker och att man ser saker fantastiska saker när man blir äldre. Kvinnan varnar också Robin, eller snarare Robins vänner via Robin, för att vistas i området kring brottsplatsen. Robin försäkrar att hon är utom fara. Då ringer hennes telefon. De andra har hittat ytterligare en misstänkt plats. Robin kommer dit och ser vad som verkar vara rester av en brand som inträffat på marken. Hon hittar också ytterligare en utbränd glödlampa, men inget offer. Vid STN-Js skåpbil berättar Sakaki att han inte lyckats hitta någon information om gärningsmannen. Amon frågar då hur det gått för Robin och Dojima och Sakaki berättar att de är med fabrikens tekniker för att undersöka en glödlampa. Amon springer dit. Teknikern tror att glödlampan exploderat på grund av induktion från mikrovågorna som häxan genererar. Amon ber Michael att undersöka om spänningen i ledningarna vid brottsplatserna varierat det senaste dygnet. I en kulvert någonstans under den labyrint av hus som finns ovan jord går Narumi. Ovanför honom tänds lysrör och när han passerat går de sönder. Samtidigt har Michael hittat spåren av elektriska urladdningar i staden. De leder till en plats under jorden. Narumi fortsätter sin vandring och når en kulverts ände och sätter sig ner. Ljuden av steg hörs och ytterligare en kontraktsmördare visar sig. Narumi aktiverar ett elektriskt fält runt sin kropp och går skrattande mot sin motståndare. Mannen skjuter men kulorna går inte igenom Narumis sköld. Mannen flyr springande därifrån och når till slut andra änden av kulverten. Han inser att han är fångad och ber för sitt liv, men Narumi har inga planer på att skona honom. Robin och Sakaki anländer till platsen och avbryter Narumi. Narumi riktar sin kraft mot de bägge, men tack vare Sakakis Orbo skyddas både han och Robin från mannens krafter. Robin använder sin kraft och sveper in Narumi i eld, men han skingrar den med sin elektromagnetiska kraft. Sakaki skjuter mot Narumi, men hans kulor går inte igenom hans sköld. Ovan jord ritar den rullstolsbundna kvinnan ett kryss i marken med sin käpp. Samtidigt försvinner Narumis krafter och Robin sveper in honom i eld. Sakaki rusar fram och skjuter Narumi två gånger. Narumi faller. Vid STN-Js högkvarter går Amon igenom Narumis akt. Han var en avlägsen släkting till en häxa, men klassad som relativt ofarlig. Robin tycker att det är mycket märkligt med tanke på hur kraftfull han var. Amon och Karasuma talar i telefon. På Amons dator i bilen visas bilden av samma runa som Robin såg tidigare i den förfallna delen av staden. Amon känner igen symbolen som en som brändes in i häxor under Salem. Karasuma berättar att någon hackat sig in i STN-Js datorsystem och att de spårat inrångsförsöket till Robins terminal. Även om ingen skada skett ännu håller Michael att på att spåra inkräktaren. Amon frågar vart Robin är, men varken Karasuma eller Touko vet var hon är. Men hon kom inte hem igår. I den förfallna stadsdelen vandrar Robin runt och hittar åter igen den gamla kvinnan. Kvinnan som genomgått häxprocesserna i Salem visar att hon på armen bär samma märke som Robin tidigare såg inristat i marken. Robin tror först inte på den gamla kvinnan då häxorna i Salem brändes för 400 år sedan. Kvinnan förklarar att tiden inte alltid flyter i samma riktning. Vid STN-Js högkvarter forsätter efterforskningarna i vart Robin är. Karasuma har ringt till Yuji Kobari, ägaren till Harrys, men han har inte heller sett till henne. Doujima tror att hon antingen tagit ledigt eller rymt, men Sakaki är skeptisk. Amons teori är att någon använder Robins terminal som språngbräda för att hacka sig in i STN-Js datorsystem. Intrången som började för en vecka sedan sammanfaller med gripandet av Narumi och Zaizen misstänker att det finns fler häxor som har ett koppling till Narumi. Zaizen säger att han har några teorier kring Salem som han själv tänker följa upp. Amon blir förvånad över att Zaizen personligen involverar sig i fallet. I den förfallna stadsdelen ifrågasätter den gamla kvinnan Robins handlingar. Hur kan Robin hjälpa "Brödraskapet" att jaga häxor, när hon själv är en häxa. Robin förnekar att hon är en häxa, men den gamla kvinnan fortsätter med att fråga Robin om hon till syvende och sist inte är ett av Saturnus barn. Amon skickar Sakaki och Karasuma till den förfallna stadsdelen och beordrar dem att vänta där. I den förfallna stadsdelen försöker Robin försvara sina gärningar men kvinnan framhärdar att det Robin gör är fel. Kvinnan säger att hon skall visa Robin vad häxjägare har gjort mot häxorna under tiden fram tills nu. Vid STN-Js högkvarter förvärras intrånget i datorsystemet. Datorerna i STN-Js bilar tappar kontakten med huvuddatorn. I den förfallna stadsdelen visar häxan vad som verkar vara en grottmålning föreställande en svart tjur. Robin associerar bilden med djävulen och hon och kvinnan för en teologisk diskussion om huruvida djävulen också är en gud och om gud är en god kraft eller ond. Michael har hittat hur hackern lyckats ta sig in i systemet, men han har inte lyckats hitta något spår efter Robin. Robin och kvinnan fortsätter sin diskussion och kvinnan berättar att häxor härstammar från fallna gudar och att anledningen till att häxor jagades under 1600-talet var att andra gudar var avundsjuka på häxornas kraft, men Robin vägrar först att tro på vad kvinnan säger. Zaizens efterforskningar har gett resultat och han frågar Amon om han hört talas om en häxa vid namn "Metuselah". Zaizen säger att den kunskap som en så gammal häxa bär på kan bli ett farligt vapen. Zaizen beordrar Amon att hitta Robin så snart som möjligt eftersom hon kan finna sanningen hos häxan. Under tiden får Robin se sig själv som liten och kvinnan berättar att det hon ser är en häxa som ber sin sista bön innan hon skall brännas som häxa. Kvinnan fortsätter med att säga att den som jagar sin skugga kommer till slut att förgöras av samma skugga. Sedan visar kvinnan alla de häxor som Robin jagat, med skillnaden att Robin ikläds rollen av den jagade. Robin inser att hon jagat sin egen "skugga" och den gamla kvinnan säger att det sanningen alltid har två ansikten. Den gamla kvinnan bränner sig själv genom att låna Robins kraft och endast en del av kvinnans käpp återstår. Robin inser att föremålet en väg till "magins arcana" och 400 år av kunskap. På sitt rum skickar Robin ett sms där hon berättar att hon återfunnit en relik och att hon inväntar ytterligare instruktioner. Överinkvisitor Cortion anländer tidigt en morgon. Amon och Robin plockar upp honom och skall skjutsa honom till St. Sebastiankyrkan där han skall genomföra inkvisationen då han beordrar Amon att stanna. Cortion kliver ur och går in i en park. Han går fram och knäböjer i gräset. Där finns en stenplatta med en inristad runa. Cortion studerar runan för ett ögonblick och återvänder sedan tillsammans med Robin och Amon till bilen. Vid STN-Js högkvarter studerar Michael personakten för Shiro Masuda, mannen som skall utsättas för inkvisationen. Zaizen går förbi och Michael berättar att mannen inte fanns med i STN-Js databas. Medan Karasuma och Sakaki hämtar upp mannen besöker Robin Cortion i St. Sebastiankyrkan. Inkvisitorn påbörjar inkvisitionen som mer är ett förhör i syfte att provocera Masuda, något som slutligen lyckas och Masuda angriper inkvisitorn. Angreppet avbryts och mannen faller ihop. Inkvisitorn avbryter därmed förhöret. Amon och Robin skuggar Masuda då han lämnar sin lägenhet. Michael har gjort en bakgrundsundersökning av Masuda och upptäckt att han blev av med sitt jobb för två år sedan, ungefär samtidigt som han började uppvisa tecken på att ha en "kraft". Amon misstänker att det är Solomon som ligger bakom att Masuda förlorde sitt jobb, så att han skulle "vakna" och kunna bli en jägare. När Masuda har handlat mat och lämnar affären blir han angripen och misshandlad av tre ungdomar. Robin och Amon springer dit, men inte hinner inte fram innan Masuda dödat en av sina angripare genom att krossa honom med sin kraft. Amon hotar honom med sin pistol, men Masuda trycker tillbaka honoom. När den andra av de tre männen dödas på samma sätt som den första skjuter Amon mot Masuda men kulorna når aldrig fram och faller till marken. Masuda lyfter upp Amon, men Robin frammanar eld mellan honom och Amon och i förvåningen tappar Masuda Amon. Masuda försöker angripa Robin, men hennes kraft skyddar henne och med en tanke frammanar hon en eld som förbränner Masuda fullständigt. Robin och Amon gör en inbrytning i en lagerlokal. Robin får syn på en patronhylsor som skytten lämnat efter sig. Väl tillbaka vid högkvarteret skäller Amon ut Robin. Amon tror inte på Robins historia om att hon blivit angripen då han inte hörde några skott. Robin ber Michael att undersöka hylsorna och att hålla det hemligt för Amon. När Amon är ensam i bilen vevar han ner rutan och kastar ut patronhylsor som liknar de som Robin hittade tidigare. Michaels efterforskningar visar att hylsan är STN-Js uppfinning. En speciell sorts häxammunition som varit förbjuden sedan fem år tillbaka. Karasuma tror att någon försöker lura Robin in i en fälla och hon och Sakaki åker till den plats där Robin och Amon gjorde inbrytningen tidigare. De hittar inga spår efter häxan och börjar tro att allt varit ett villospår. Amon skjutsar Robin till mataffären och släpper av henne där. Hon återvänder till lägenheten och upptäcker att dörren är olåst. Karasuma bestämmer att hon och Sakaki skall åka till Robins lägenhet för att försöka få någon klarhet i det underliga som intraffat. I lägneheten går Robin in i vardagsrummet ser att Touko är fastbunden och att det finns någon form av skyddscirkel ritad i golvet. Plötsligt öppnar tre skyttar eld från balkongen bakom Touko. Skyttarna skjuter genom lägenhetens två balkongdörrar och Robin kastar sig i skydd. Hon försöker bränna skyttarna med sin eld men cirkeln hindrar hennes kraft. När Robin försöker ta sig fram till Touko dyker skyttarna upp igen. De skjuter och Touko faller ner på golvet, träffad av deras kulor. Robin använder sin kraft för att skydda sig själv. En av skyttarna byter ammunition och skjuter med samma typ av kula som Robin tidigare hittade. Kulan tränger med lätthet igenom Robins sköld och hon träffas och kastas in i väggen. Skytten siktar på Robins huvud och just när avtryckaren kramas in dyker Sakaki och Karasuma upp. Sakaki lyckas träffa den maskerade skytten som därmed missar Robin. Robin ser att när Tuoko föll till golvet så förstördes cirkeln och hon använder sin eld för att bränna upp balkongdörrarna. Sakaki tar sig ut på balkongen, men skyttarna har redan börjat rapellera ner från balkongen. Robin springer tillbaka genom lägenheten och ner för trapporna för att förfölja angriparna. När hon når foten av trappan stöter hon ihop med Amon som säger åt henne att stanna där hon är. Därefter svimmar Robin. Touko är allvarligt skadad och förs till sjukhus. Robin får sova på kontoret tills vidare. Något senare i en lägenhet misshandlar Zaizen Amon och skyller vad som hände Touko på honom. Jakten på de som försökte döda Robin fortsätter. Utanför högkvarteret jagar vaktmästaren iväg en man i mörka kläder. På vägen till sjukhuset för att besöka sin dotter Touko får Zaizen reda på att STN-Js högkvarter skall attackeras. Zaizen behåller dock den informationen för sig själv. Michael kommer upp med tre möjliga namn på skyttarna och de har alla för hög säkerhetsklassificering för att Michael skall kunna göra en detaljerad undersökning. Men de är alla jägare. Kosaka erbjuder sig att hjälpa till med information om när de kan ha rest in i Japan och något förvånande är det Dojima som tar tag i undersökningen. Amon är försvunnen och Karasuma och Sakaki får stanna kvar och vakta Robin. På sjukhuset får Zaizen reda på att Amon varit där och besökt Touko. Gruppen fokuserar på en man vid namn Evgeny Kitaenko, född i spiraltrappa mot den underjordiska flykttunneln. Robin arbetar som cykelbud åt advokatbyrån Nagira. Byrån drivs av Shunji Nagira, Amons äldre bror. Vid STN-Js högkvarter saknas både Robin och Amon och Sakaki är satt ur spel tack vare ett brutet ben. Det gör att endast Dojima och Karasuma är aktiva som jägare. De har därför inte möjlighet att jaga två och två utan måste ge sig iväg ensamma för att jaga häxor. När Robin levererat ett paket till en adress får hon syn på Dojima som går in i gränd. Tre män följer efter och Robin anar oråd. När Dojima inser att hon är förföljd försöker hon springa ifrån sina förföljare, men de hinner upp henne vid hennes bil. En av männen är ett "frö" och han angriper Dojima med sin kraft så hon kastas bakåt. Just när han skall använda sin kraft igen slår eld upp kring honom och han kastas in i en närbelägen vägg. Det är Robin som från gränden angripit mannen. Dojima ber Robin vänta och de dricker sedan kaffe tillsammans. Robin frågar om Amon och Dojima säger att han inte synts till på en månad. Inte heller Zaizen har visat sig på kontoret sedan överfallet. Robin återvänder till Nagira och försvinner upp till ett rum hon har på övervåningen. Karasuma har i jakten på en häxa anlänt vid ett järnvägsspår, hon kliver ur bilen och springer efter sitt mål. Vid en godvagn blir hon angripen av den hon jagar och blir nästan strypt innan hon kommer åt att avfyra sin pistol. Något senare på Nagiras kontor knackar Mika Hanamura, Nagiras sekreterare på Robins dörr. Nagira undrar om Robin vill ha något att äta. Efter maten berättar Nagira för Robin att Touko är Zaizens dotter och att hon är intagen på ett mentalsjukhus. Touko är dock kroppsligt helt återställd. Robin undrar om Nagira har några särskilda motiv för att undersöka Zaizen, men han svarar kort att han ogillar alla som sätter stämplar såsom "frön" eller "häxa" på folk. Karasuma läser av en uttagsautomat i ett försök att spåra en häxa och upptäcker att hennes kraft blivit svagare. På kontert samlas alla, förutom Amon, Robin och Zaizen som alla är försvunna. Michael har genom sökningar i STN-Js databas kommit fram till att häxan de söker är en kvinna vid namn Keiko Muramatsu. Michael konstaterar också att det kommer att ta ytterligare 30 år att jaga alla häxor som finns i STN-Js databas. Sakaki är fortfarande hindrad av sitt brutna ben och de enda aktiva jägarna är Karasuma och Dojima. Nagira skickar iväg Robin på ett annorlunda uppdrag. Denna gång skall hon agera barnvakt åt en liten flicka. Nagira försöker själv lämna kontoret men hinns upp av sin sekreterare som skäller ut honom för att han är lat. Dojima och Karasuma diskuterar möjligheten att åter få med Robin i gruppen. Karasuma är emot tanken på att försöka övertala Robin då de fortfarande inte är säkra på om den grupp som angrep STN-J var ute efter Robin eller Orbo. Om den grupp som angrep dem kom från Solomon innebär det att Robin nu är jagad som häxa och de två frågar sig om de skulle kunna jaga Robin. Dojima tar Robins moped och försöker hitta henne. Turligt nog ser hon Robin i en bil och följer henne till en park, dit Robin tagit den lilla flickan hon skall passa. Innan Dojima kommer fram märker Robin att flickan är ett "frö" och att inser att om hon fortfarande arbetat för STN-J så skulle hon ha jagat flickan, istället för att passa henne. Karasuma har fått upp spåret efter Muramatsu och följer henne till fots. Vid lekplatsen försöker Dojima övertala Robin att hjälpa henne med jakten, men Robin säger att det är för farligt för Dojima att umgås med Robin. Till slut lyckas dock Dojima med sina övertalningsförsök och när någon kommer för att hämta flickan, skjutsar Robin Dojima på sin moped till platsen där Karasuma skall befinna sig. Karasuma försöker på egen hand oskadliggöra häxan, men häxan visar sig vara övermäktig. Robin och Dojima anländer i tid för att rädda Karasuma och Dojima blir den som skjuter ner häxan. När Robin går därifrån antyder hon att hon kanske kan komma tillbaka till STN-J om de hittar Amon. Efter att ha talat med en av sina informatörer får Nagira reda på att det pågår en jakt efter ett magiskt föremål som kallas "kunskapens skärva" i den muromgärdade staden. Nagira misstänker att Solomon är ute efter det och ber sin informatör att undersöka vad och vilka som är ute efter det. Efter att Metusaleh dog finns inte längre någon kontrollerande kraft i den muromgärdade staden och den senaste tidens oroligheter är ett tecken på just detta. Robin levererar ett bud åt Nagira och passerar den mataffär som hon handlade i innan Touko blev skjuten. Hon tänker tillbaka på den kvällen och inser att hon hade fått ett brev som såg intressant ut och att hon lämnat det i lägenheten. Hon cyklar dit för att hämta det, men det är borta. Vid STN-Js kontor har händelserna i den muromgärdade staden inte gått häxjägarna förbi och Michael och Sakaki försöker lista ut vad som egentligen pågår. Nagira pratar med sin kontakt igen och får reda på att någon som kallar sig för "Professorn" är en av de som är ute efter föremålet, något som förvånar Nagira. Uppenbarligen är det inte bara Solomon som är ute efter föremålet. Vid STN-Js högkvarter beslutar sig Karasuma för att åka till den muromgärdade staden för att undersöka händelserna på plats. På vägen ut ur den muromgärdade staden ser Nagira två poliser som han gömmer sig för och han inser att uppgifterna om att folk har dött i kampen om "kunskapens skärva" stämmer. Han ber därför Robin om hjälp, men hon vill inte och Nagira bestämmer sig för att undersöka saken själv. Nästa dag pratar Nagira med sin kontakt som har ordnat ett möte med en av de som söker efter föremålet. Nagira går med på att träffa personen. På Nagiras kontor är både Robin och Mika oroliga för Nagira som hört av sig. Robin beger sig ut för att leta efter honom och kontaktar Michael för att få reda på exakt var Nagira är. Samtidigt i den muromgärdade staden får Nagira se vem han skall möta. Det är ingen mindre än Professorn, som tror att Nagira har kunskaper om föremålet. Trots att Nagira har en pistol är han ingen match för Professorn som med hjälp av telekinesi avväpnar honom. När Professorn inser att Nagira inte har någon intressant information om "kunskapens skärva" och förbereder sig för att ta livet av Nagira dyker Robin upp. En strid tar sin början där Professorn, med hjälp av sin telekinetiska kraft, slungar vässade pålar mot Robin. De tränger dock inte igenom Robins sköld av eld och när Professorn vänder sin kraft mot Nagira förintar Robin honom med sin eld. Intensiteten i hennes egen kraft förvånar henne. Robin visar Nagira resterna av Methusalehs käpp, ett föremål som Robin kallar "magins arcana". Hon misstänker att "magins arkana" och "kunskapens skärva" är samma föremål och Nagira tror att det kan ha varit föremålet som var anledningen till att STN-J blev angripet. Robin inser att Solomon betraktar henne som en häxa och att det var därför som Sastre kom för att döda henne. Hon inser också att de kommer att skicka fler häxjägare. Nagira misstänker att Amon har tagit sig tillbaka till Japan och sätter en av sina kontakter på att undersöka det. Vid Fabriken är också Zaizen på jakt efter spår av Amon. Zaizen tror att Amon nu helt gått över till Solomon. Amon undersöker den senaste jägaren som Solomon har skickat ut. Vid STN-Js högkvarter är stämningen låg, tills Michael får ett mail som innehåller information om den nya jägaren som Solomon skickat ut. Tydligen har det samarbetet mellan Solomon och STN-J skurit sig då de skickar jägare till Japan utan att informera STN-J. Frågan är om STN-J kommer att vara tvingas hjälpa jägaren att jaga Robin? Nagira söker upp Robin för att prata med henne. Hon vet inte vad hennes vänner vid STN-J tycker om henne efter incidenten med Sastre och är därför lite tveksam till att söka upp Michael igen för att få reda på om Solomon skickat en ny jägare. Jägaren som Solomon skickat drar sin kraft från jorden och går runt i staden och ritar runor i marken. Nagira pratar med sin kontakt som har lyckats ta reda på att Amon rest in i Japan under sitt riktiga namn. Amon som följt efter jägaren är förvånad över att denne inte flyttat sig från den parkbänk han suttit på sedan gårdagskvällen. Ytterligare en av Nagiras kontakter hör av sig och meddelar att Amon tagit ut pengar från sitt konto vid ett flertal tillfällen och Nagira börjar misstänka att Amon vill bli hittad eftersom han lägger ut så tydliga spår. Robin cyklar iväg för att kontakta Michael och cyklar då över en av jägarens runor. Väl framme i källaren i STN-Js högkvarter berättar Robin för Michael att Solomon klassat henne som en häxa, men hon vet inte varför. Michael är förvånad över att någon skickade uppgifterna om den nya jägaren till honom. Robin misstänker att det kan ha varit Amon som gjorde det. Strax utanför parken observerar Amon jägaren genom en nattkikare. Jägaren tittar åt vänster och får syn på Robin som leder sin cykel genom parken. Robin ser också jägare och hon stannar och lägger ner sin cykel. Jägaren frambesvärjer ett mörker som sveper in Robin. Linjer av ljus under hennes fötter bildar en ogham-cirkel och jägaren angriper henne, men Robins sköld skyddar henne. Hon försöker angripa jägaren, men han får hennes kraft att vända sig mot henne. Plötsligt befinner sig Robin i en avgrund och klippblock faller ner mot henne. Amon som tittat på de bägge genom sin nattkikare har bara sett två personer som tittat på varandra. Jägaren börjar nu sakta gå mot Robin. Robin försöker desperat att skydda sig mot de nedfallande klippblocken då hon inser att det måste vara en illusion. Hon skingrar den med sin eld, men kan fortfarande inte se sin motståndare. Hon fokuserar därför på att känna hans andedräkt. Jägaren har nu lagt sina händer runt Robins hals och börjar strypa henne. Robin förstår att anledningen till att hon inte kan få luft är just att jägaren styper henne och hon sveper en eld runt sig som träffar jägaren som förbränns. Dojima träffar Amon i en gränd. Amon kallar henne förrädare och att han aldrig skulle sälja en vän. Dojima undrar hur han har mage att kalla henne det med tanke på vad han skall göra. Nagira träffar sin kontakt i pachinko-hallen. Kontakten säger sig ha sett Amon vid två tillfällen övervakandes en gammal kvinnas hus. Nagira föreslår att de skall kolla upp saken och Robin accepterar. Kommisarie Kosaka är uppkallad på sin chefs kontor, där han får veta att Solomon och Zaizen inte står på god fot längre och att det, inom en snar framtid, kommer att hända saker med Zaizens position inom Solomons organisation. Kosaka får i uppdrag att övervaka Solomons och Zaizens förehvanden. Nagira och Robin åker först till den gamla kvinnans hus, och sedan till stadsarkivet för att titta närmre på kvinnans bakgrund. Zaizen upptäcker att hans forskningsbudget har minskats med 40% och han försöker få tag i folk vid Solomon för att få en förklaring, men ingen verkar vilja tala med honom. Zaizen får ett mail där det framkommer att Solomon har skickat en jägare till Japan. Nagiras undersökningar vid stadsarkivet avslöjar att kvinnans son, Hiroshi Toudou, levde hos henne en tid, men att sonen nu har varit död sedan femton år. Nagira och Robin tar sig till det universitet där han jobbade. Dojima kommer sent till jobbet som vanligt, men får överraskande nog inte någon utskällning från chefen, som ger ett kuvat intryck. Nagiras undersökningar visar att den nu döde sonen lämnade sitt arbete vid universietet för ett arbet på ett europeiskt företag vid namn FZ Genemics, som har haft kopplingar till Solomon. Den jägare som Solomon skickat ut är en holländare som heter Willem Hasselbaink. Zaizen gör efterforskningar i hur jägaren kom in i landet och var denne befinner sig nu. Robin och Nagira åker till den gamla kvinnans hus och Nagira försöker bluffa sig in, men blir snabbt avslöjad av den gamla kvinnan. Robin och Nagira misstänker att Amon varit där tidigare. Kvinnan visar dem till ett rum, som visar sig tillhöra den nu döde Hiroshi Toudou. I rummet hittar Nagira en dagbok och Robin hittar ett porträtt på den unge mannen och på en flicka som ser ut som Robin. De två lämnar strax därefter kvinnans hus och Nagira lånar med sig dagboken. På STN-Js kontor frågar Dojima Michael om han hört talas om Solomons grupp för genetisk forskning. Det har han inte, men börjar forska i saken. Jägaren som Solomon skickade har inte rört sig ur fläcken på flera timmar. Zaizen skickar in en grupp från Fabriken för att försöka slå ut jägaren och det lyckas, men en i attackstyrkan påverkas av Orbo och de andra tvingas skjuta honom. På Robins rum, vid Nagiras kontor, läser Robin och Nagira dagboken. Den avslöjar detaljer kring en koppling mellan genetisk forskning och häxor, i synnerhet hur häxors krafter skall kontrolleras. Robin frågar om det står något om en präst vid namn Juliano i dagboken, men Nagira hittar inte något om det. Nagira går ut och eftersom det regnar springer han längs gatan när han nästan stöter ihop med Amon. Amon förklarar att han tänker jaga Robin efterom hon är en häxa, och Nagira säger att han kommer att skydda henne med sitt liv. Därefter blir Nagira nedslagen bakifrån. Amon och Dojima undersöker Zaizens motiv till Fabrikens angrepp på den holländske häxjägaren Willem Hasselbaink. Deras undersökningar avslöjar att Zaizen försöker utveckla en ny variant av Orbo som kan användas av vanliga människor. Robin studerar den dagbok hon och Nagira hittade. Vid STN-Js högkvarter har Michael, Karasuma och Sakaki undersökt Solomons genetiska forskning hittat att Solomon lyckats upprätta en förtäckning över människans DNA långt innan andra företag. Amon träffar Robin och berättar att han undersökt Hiroshi Toudou, att han blivit beordrad att jaga Robin eftersom Solomon anser att hon är en häxa och att den som gett honom ordern är fader Juliano. Amon har också hittat det brev Robin glömde i lägenheten när Touko blev skjuten. Han kan dock inte förmå sig att skjuta Robin och istället skuggar de, tillsammans med Dojima en av Fabrikens bilar när den lämnar Fabriken. Det är en attackstyrka utsänd av Zaizen och deras mål är Sakaki, men Robin, Dojima och Amon avstyr tillslaget och attackstyrkan försvinner in i natten. När bilen försvunnit inser de att de glömt att skydda Karasuma. Karasuma är försvunnen och gruppen plus Nagira samlas på Harrys. Dojima och Robin avslöjar att de egentligen arbetar under täckmantel för Solomon. Zaizens mål med den nya generationen av Orbo framträder tydligare. För att befria Karasuma måste de lära sig mer om Fabriken. Michael får i uppdrag att spionera på Zaizen via STN-Js datanät, de övriga ägnar sig åt spaning mot Fabriken entre. Nagira och Dojima lyckas hitta ett samband mellan Zaizen och Hiroshi Toudou. En forskare som hållits i förvar skall utlämnas till Solomon i Europa och Michael upptäcker att Zaizen är intresserad av forskaren. När en attackstyrka från Fabriken sänds ut för att avstyra utlämningen griper STN-J in, men lyckas inte rädda forskarens liv. Innan han dör kallar han Robin för "Djävulsbarnet". Robin flyttar ut ur Nagiras kontor. Dojima och Sakaki fortsätter spaningen mot fabriken. Robin grubblar på vad den nu döde forskaren kan ha menat med "Djävulsbarnet", men tankarna skingras snart av en besökare. Det är fader Juliano som kommit på besök från Europa. Juliano berättar om sin dotter Maria, som också är Robins mor. Robin får av Juliano de sidor rivits ut ur Hiroshi Toudou dagbok. STN-J angriper Fabriken och lyckas ta sig in i den, genom att ta över en av Fabrikens bilar och förkläda sig som medlemmar i Fabrikens attackstyrka. De börjar nu förstå vad Fabriken används till och hur fångarna behandlas. Allt vackert tal om human häxjagt har visat sig vara en lögn. Gruppen delar upp sig. Michael och Sakaki försvarar hissen och Nagira och Dojima åker upp. Robin och Amon tar en annan väg och konfronterar Zaizen. De får där höra och se Robins far berätta om experimentet som låg till grund för Robins födelse. Under tiden angriper en attackstyrka från Solomon Fabriken och detta utlöser Fabrikens försvarsmekanism och hela byggnaden börjar kollapsa. Zaizen försöker döda Robin, men misslyckas och flyr genom en hiss. Han kommer dock inte långt för Robin besvärjer fram en eld som uppslukar honom. Efter Fabrikens kollaps är Robin och Amon försvunna, men det antyds av Karasuma som var med dem i slutet att de fortfarande lever och att det bästa vore att deras överlevnad förblev en hemlighet.