சித்த மருத்துவத் துறையில் பட்டமேற்படிப்பு படித்து அரசி மருத்துவராகப் பணியாற்றி வருகிறார் இந்நூலாசிரியர் டாக்டர்.பி.சுகுமாரன். எனும் 7 தலைப்புகளில் எளிமையான நடையில் சித்த மருத்துவம் குறித்து இந்த நூலில் பல தகவல்கள் வழங்கப்பட்டுள்ளன. சித்த மருத்துவம் குறித்து அறிமுகம் செய்யப்பட்டுள்ள இப்பகுதியில் அட்டாங்க யோகம், சித்தர்களின் பேராற்றல்கள், சித்த மருந்துப் பிரயோகங்கள் போன்றவை விளக்கப்பட்டுள்ளன. சில நோய்களின் பெயர்களைத் தலைப்பாகக் கொண்டு அந்நோய்க்கான எளிமையான மருந்துகள் சொல்லப்பட்டுள்ளன. இத்தலைப்பில் கழுத்துக்கு மேலே முன்புறம் உள்ள 26 வர்மங்கள், கழுத்துக்குக் கீழே, பிறப்புறுப்புக்குக் கீழ் வரை மார்புப்புறம் உள்ள 34 வர்மங்கள், கழுத்துக்கு மேலே, பின்புறம் உள்ள 11 வர்மங்கள், கழுத்துக்குக் கீழே, பிறப்புறுப்புக்குக் கீழ் வரை முதுகுப்புறம் உள்ள 16 வர்மங்கள், கையில் முன்பக்கம் உள்ள 10 வர்மங்கள், காலில் உள்ள 11 வர்மங்கள் என வர்மம் குறித்து படத்துடன் சிறு குறிப்புகள் அளிக்கப்பட்டுள்ளன. காயகற்பம் எனும் மருந்துகள் குறித்த விளக்கம் இப்பகுதியில் தரப்பட்டுள்ளன. பலவகையான யோகங்கள் குறித்து சிறு படங்களுடன் சிறிய விளக்கமும் அளிக்கப்பட்டுள்ளன. இந்தியாவிலிருந்து வெளிநாடுகளுக்கு ஏற்றுமதியாகும் சில மூலிகைகள் குறித்து தெரிவிக்கப்பட்டு அதற்கான விளக்கமும் தரப்பட்டுள்ளன. - தமிழ் மருத்துவம் எனப் போற்றப்படும் சித்த மருத்துவம் குறித்து எளிமையாகச் சொல்லப்பட்டுள்ள நூல் இது.