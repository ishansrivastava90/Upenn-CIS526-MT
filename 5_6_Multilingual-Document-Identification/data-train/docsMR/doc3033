Infezioni o patologie delle vie respiratorie A causa sia della difficoltà alla compensazione che della possibilità di intrappolamenti di gas durante la fase di decompressione. Febbre elevata Aumenta il rischio di convulsioni. Otiti e/o sinusiti croniche recidivanti Rappresentano una controindicazione in fase acuta, a causa dell’ostacolo meccanico alla compensazione che può provocare l’insorgere di barotraumi dell’orecchio medio. Glaucoma, storia di distacco di retina Entrambe le patologie possono essere aggravate dalle manovre di compensazione. Epilessia In combinazione con l’effetto dell’ossigeno è possibile lo scatenarsi di una crisi, pur nella rarità dell’evento. Anamnesi positiva per interventi di chirurgia toracica Anche qui per la possibilità di intrappolamenti di aria in zone cicatriziali Sferocitosi congenita In alcune occasioni è stata osservata importante emolisi a seguito di un trattamento con ossigeno iperbarico. Neoplasie maligne È un argomento controverso. Da una parte c’è il sospetto che l’ossigeno possa fornire energia alla proliferazione della cellula tumorale, dall’altra molte osservazioni cliniche, per ora occasionali, sembrano andare nella direzione di un arresto evolutivo della massa tumorale. Si può concludere che in assenza di indicazioni specifiche, dettate anche dalla terapia farmacologica, non si tratta di una controindicazione. Gravidanza Per molto tempo si è pensato che la complicanza della fibroplasia retrolentale dopo trattamenti con ossigeno del prematuro fosse possibile anche a seguito di trattamento iperbarico della gravida. In realtà la scuola Russa per prima, ma anche alcuni centri italiani, hanno potuto dimostrare l’efficacia del trattamento della sindrome degli aborti ripetuti con ossigeno iperbarico. Bradicardia grave L’aumento dell’ossigeno circolante può aggravare la patologia di base. Cardiopatia ischemica e congestizia La vasocostrizione provocata dall’ossigeno può sommarsi ad una occlusione parziale di un lume coronarico già al limite. È un evento raro, ma va considerato. Broncopneumopatia cronica ipercapnica Lo stato ipercapnico, in casi selezionati, rappresenta lo stimolo più attivo alla respirazione. Un aumento dell’ossigenazione può ridurre l’efficacia di questo stimolo fino a comportare una dispnea paradossa. È un evento raro, dovuto ad una reazione della corteccia cerebrale forse scatenata dalla produzione in eccesso di radicali liberi. Per quanto sia un fenomeno che crea un vissuto negativo in chi la subisce ed anche in chi vi assiste, non lascia reliquati ed è possibile continuare con la terapia ossiperbarica. Barotrauma Nella sua forma relativa alla difficoltà di compensazione dell’orecchio medio è senz’altro l’effetto collaterale più comune. A tutti i pazienti deve essere correttamente insegnata, all’inizio della prima seduta, la tecnica della compensazione. Normalmente questa viene appresa subito. A volte indipendentemente dal numero di sedute effettuate, il problema può presentarsi a causa di congestione della mucosa delle prime vie aeree. Il sintomo con cui si manifesta è il dolore, rapidamente ingravescente, tale da dover sospendere la fase di discesa. Blocco dei seni paranasali Anche questo è un barotrauma. In questo caso la congestione mucosa interessa gli osti dei seni paranasali, in particolare di quello frontale. Il dolore è molto acuto ed è difficile poter continuare la seduta. Il paziente dovrà essere portato fuori dall’impianto e potrà riprendere la terapia iperbarica una volta guarito dalla patologia infiammatoria di base. Rottura della finestra ovale o rotonda Questo evento è rarissimo ed interessa, nei pochi casi conosciuti, subacquei che abbiano effettuato manovre di compensazione estremamente violente. Si tratta della rottura traumatica di una delle due membrane che mettono in comunicazione l’orecchio medio con quello interno. Tale rottura si verifica quando, a causa della difficoltà di compensazione, la manovra di Valsalva viene forzata. Una delle tube di Eustachio si apre improvvisamente e l’aria che entra nell’orecchio medio spinge violentemente la staffa contro la finestra ovale, potendo arrivare a romperne la membrana o, di riflesso, a rompere quella della finestra rotonda, dove l’onda d’urto va a scaricarsi. L’effetto clinico è rappresentato da una vertigine violenta, con fotofobia e tutti i sintomi vagali relativi. Il riposo assoluto al buio per lunghi periodi può essere sufficiente a riparare il danno. Se ciò non bastasse si ricorre all’intervento chirurgico. Patologia da decompressione Con l’avvento delle tabelle ad ossigeno questo fenomeno è diventato praticamente impossibile, almeno per i pazienti. È da tenere presente, invece, come complicanza che possa interessare gli assistenti interni, soprattutto in quegli impianti iperbarici che si trovano nei pressi di località di turismo subacqueo, dove può capitare di eseguire diversi trattamenti di emergenza nel corso della giornata.  Al di là dell’emergenza, comunque, le tabelle in uso prevedono sempre il comportamento da tenere per salvaguardare la salute dell’assistente interno. Un evento non più possibile nei moderni impianti, ma che è successo in passato è costituito dalla errata somministrazione di gas. Invece che ossigeno, alcuni pazienti avevano respirato aria per tutta la durata della terapia. Questo fenomeno non è più possibile poiché tutti gli impianti hanno controlli sofisticati per la sicurezza dei gas respirati. Tra tutti il più importante è il controllo della percentuale dei gas respirati direttamente a livello del mascherino. Pneumotorace Come per l’embolia gassosa arteriosa, anche un pneumotorace di natura barotraumatica è un evento pressoché impossibile. Alcuni Casi descritti in letteratura si riferiscono a rottura di bolle enfisematose superficiali, di solito congenite e non dovute a patologie intercorrenti. Claustrofobia Ultimo ma non per questo meno frequente. Entrare in un impianto iperbarico può dare un senso di soffocamento o semplicemente scatenare una certa resistenza al paziente che, pur non essendo claustrofobico ha già manifestato questo problema psicologico. LA presenza di altri pazienti, la rassicurazione ricevuta dal medico, la presenza di personale specializzato all’interno sono tutti fattori rassicuranti. Le più moderne camere iperbariche sono inserite in strutture esterne che non consentono ai pazienti la visione dell’involucro di acciaio, ma danno loro l’impressione di entrare in una stanza come le altre. L’uso di farmaci per ridurre questa sintomatologia non è controindicato, ma fin quando è possibile sarebbe bene evitarlo. EFFETTI A DISTANZA Cambiamenti nell’acuità visiva A seguito di trattamenti prolungati, superiori alle 40 sedute, alcuni pazienti possono presentare un peggioramento della miopia ò un miglioramento della presbiopia. Entrambi gli effetti, dello stesso senso, sono dovuti a cambiamenti anatomo-fisiologici del cristallino, la cui ragione non è conosciuta. Si tratta di fenomeni transitori che regrediscono nel giro un paio di mesi al massimo. Esiste l’indicazione che a non dovrebbero essere prescritte nuove lenti nella fase immediatamente successiva ad un trattamento iperbarico prolungato. Parestesie della regione ulnare Anche questo è un effetto collaterale di prolungati trattamenti, caratterizzato da riduzione della sensibilità o parestesie nella regione ulnare.  È destinato a scomparire nel giro di 4 – 6 settimane.