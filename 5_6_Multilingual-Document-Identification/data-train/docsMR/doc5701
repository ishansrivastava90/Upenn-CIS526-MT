Persidangan Annapolis merupakan sidang damai Timur Tengah yang diadakan sehari suntuk pada 27 November 2007 di Akademi Tentera Laut Amerika Syarikat di Annapolis, Maryland, Amerika Syarikat. Akhir persidangan ini akan membuat kenyataan bersama dari semua yang mengambil bahagian. Arab Saudi mahu semua isu terpenting dibincangkan seperti sempadan, Tembok Apartheid dan penempatan Israel, status Jerusalem, hak kepulangan rakyat Palestin, sebagai syarat kehadiranya. Menteri Luar Arab Saudi, Saud al-Faisal akhirnya mengumumkan pada 23 November 2007 setuju hadir dalam Persidangan Annapolis tetapi tidak akan berjabat tangan dan bercakap dengan Ehud Olmert kerana Ehud olmert bersalam dengan penumbuk. Menteri Luar Syria Walid al-Moallem yang menyertai Liga Arab belum membuat keputusan  untuk hadir kerana isu Bukit Golan tidak dimasukkan ke dalam agenda persidangan.  Pada 25 November 2007, Timbalan Menteri Luar Syria Faisal Mekdad mengumumkan akan hadir. Presiden Abbas dan Ehud Olmert sejak Jun 2007 mengesahkann akan hadir dan bersetuju dalam perkara-perkara dasar yang diputuskan dalam sidang puncak nanti.Mesyuarat akhir antara Olmert dan Abbas telah diadakan di Washington DC pada 26 November 2007, hari terakhir sebelum sidang damai itu. Persidangan pada 27 November 2007 ini merupakan persidangan selepas 30 tahun Presiden Anwar Sadat ketika melawat Israel. Beliau telah berjumpa dan mendapatkan maklum balas dari Komuniti Yahudi Amerika Syarikat di Nashville, Tennessee pada 13 November 2007 dan seharuskan Israel bersiap sedia terhadap perubahan keamanan di Tebing Barat. Mahmoud Abbas sangat berharap perjanjian bersama dapat dicapai pada akhir Novemnber 2007. Sebelum itu Mahmoud Abbas telah mendapatkan referendum dari rakyat Palestin. Ketua perunding Palestin ialah Ahmad Qorei. Presiden Iran, Mahmoud Ahmadinejad sangsi dengan persidangan ini dan menyatakannya sebagai untuk kepentingan Israel semata-mata. Beliau menggesa agar Arab Saudi memulaukannya. Beliau percaya persidangan ini akan gagal. Sebenarnya Amerika cuba merendah-rendahkan negara-negara Arab. Amerika hanya berbangga mengumpul banyak negara Arab dan Israel sahaja. Aktivis dan pertubuhan Yahudi pula menentang sebarang cadangan untuk menyerahkan walau sekelumit tanah Baitulmuqaddis untuk dijadikan ibu negara Palestin. Ini tentunya akan meningkatkan penentangan terbuka terhadap kerajaan Ehud Olmert. Mereka meancang mengadakan protes di hadapan kedutaan Israel  di New York dan Washington D.C semasa persidangan ini berlangsung. Pada 27 November 2007, Rabbi Dor Lior dan Majlis Yesha Rabbis memanggil 'sidang tergempar' untuk membincangkan kesan Persidangan Annapolis. Kenyataan dikeluarkan iaitu 'Tidak ada sebarang pemimpin, dari mana-mana generasi, untuk menyerahkan bumi Eretz Israel.
