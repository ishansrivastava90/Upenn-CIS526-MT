Ringhals kärnkraftverk är ett kärnkraftverk i Varbergs kommun, Halland. Det är beläget på Väröhalvön, cirka 20 km norr om kommunens centralort Varberg. 1974 började så äntligen den första strömmen levereras från Ringhals 2. Problem uppstod dock då denna sommar var extra manetrik och dessa fastnade i kylsystemet. Maneterna som plockades bort från renshusets vatten lades utanför på marken att ruttna. Detta beskrevs i tidningar som "naturens egen motståndsrörelse mot kärnkraften". På grund av villkorslagen som krävde avtal för upparbetning fick inte Ringhals 3 som stod klar 1977 startas. På grund av folkomröstningen om kärnkraften med flera orsaker startades inte reaktorn förrän 1980. 1988 fattade Riksdagen beslut om att en av reaktorerna vid Barsebäck skulle tas ur drift senast 1995 och vid Ringhals senast 1996. Socialdemokraterna, Folkpartiet och Centerpartiet enas dock 1991 om att riva upp 1988 års beslut. Samma år som Ringhals firade 30 år i drift, 1994, slogs produktionsrekord med 28 TWh producerad el och tillgängligheten låg över 90 procent detta år. Två år senare togs beslut om effekthöjning i systerreaktorerna R3 och R4. Ringhals 3 togs i kommersiell drift den 9 september 1981 och är en tre-loops tryckvattenreaktor byggd av Westinghouse. En tryckvattenreaktor har ånggeneratorer som överför värmen från det varma vattnet som har passerat härden till ett sekundärt system där vatten förångas och sedan passerar igenom turbinen. Detta gör att turbinen snurrar, vilket med hjälp av en generator genererar elektricitet. R3 har liksom övriga reaktorer vid ringhals en två turbinaggregat kopplat till reaktorn, varje aggregat består av en högtrycksturbin och tre lågtrycksturbiner. Den 14 november 2006 inträffade en brand i en huvudtransformator tillhörande Ringhals 3. Hjälptransformatorn är placerad utanför turbinbyggnaden och ingen fara för radioaktiva utsläpp förelåg. Den 8 augusti 2007 togs reaktorn åter i drift efter en revisionsavställning med effekthöjningsåtgärder. Den nya nettoeffekten beräknas bli cirka 1080 megawatt. Utrymmet för effekthöjningen skapades dels genom bytet till större ånggeneratorer 1995 och dels genom att ersätta de ursprungliga turbinerna med nyare mer effektiva sådana. Den 21 augusti samma år drabbades en av generatorerna av ett haveri orsakat av en skiftnyckel som kortslöt två av faserna. Det är fortfarande oklart hur skiftnyckeln hamnade i fasuttagen.