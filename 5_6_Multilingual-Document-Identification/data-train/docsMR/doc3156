ఈ చిత్రకధ ఒక చురుకైన పంజాబీ అమ్మాయి, జీవితం మీద నిరాశచెందిన ముంబైకి చెందిన వ్యాపారవేత్త రాత్రిపూట డిల్లీకి వెళ్ళే రైలులో కలుసుకోవడంతో కధ మొదలవుతుంది. ఆమె ప్రవర్తనతో విసిగిపోయి స్టేషన్ వద్ద దిగిపోయిన అతన్ని తిరిగి రైలు ఎక్కించే ప్రయత్నంలో ఆమె కూడా అతనితోపాటు ఒక నిర్మానుష్య ప్రాంతంలో మిగిలిపోతుంది. అత్యంత ఒత్తిడికి లోను చేస్తున్న అతని కార్పొరేట్ ఉద్యోగాన్ని వదిలేసిన అతను మనసులో ఏవిధమైన లక్ష్యం లేకుండా ఉంటాడు, ఆ అమ్మాయి అతన్ని తన ఇంటికి తీసుకువెళ్ళడానికి ఒప్పించి, తరువాత తన రహస్య ప్రేమికునితో పారిపోవడానికి సాయం అడుగుతుంది. ముంబయికి తిరిగిరావడంతోనే గీత్ సాంగత్యంలో అతనికి అలవడిన ఆశావాద దృక్పదంతో, ఆదిత్య తన పరిశ్రమను ఉన్నత స్థానానికి తీసుకువెళతాడు. తొమ్మిది నెలల తరువాత, "గీత్" పేరు మీదుగా ఒక క్రొత్త ఉత్పత్తి, ఒక కాలింగ్ కార్డు మార్కెట్ లోకి ప్రవేశపెడతాడు. గీత్ కుటుంబం ఈ ఆవిష్కరణను టి.వి.లో చూసి ఆదిత్యను కలవడానికి ముంబాయికి వెళతారు. గీత్ ఇంతవరకూ ఇంటికి వెళ్ళలేదని తెలుసుకుని ఆదిత్య ఆశ్చర్యపోతాడు. తనను తిరిగి ఇంటికి తీసుకువచ్చే బాధ్యతను ఆదిత్య తీసుకుంటాడు. ఆదిత్య తిరిగి మనాలి చేరుకుంటాడు, గీత్ తన భర్తతో కలిసి ఉంటుందని బావించిన ఆదిత్య, అంశుమన్ తనతో పెళ్ళికి తిరస్కరించి, నడిరోడ్డు మీద వదిలేశాడని తెలుసుకుంటాడు.  అంశుమన్ చేసిన పనికి అతన్ని సిగ్గుపడేలా చేసి, గీత్ ను వెదకడానికి బయలుదేరతాడు. చివరకు హిమాలయ పట్టణం సిమ్లాలో ఆమె జాడ తెలుసుకుంటాడు. అనాధలా, ఒంటరిగా, దీన స్థితిలో ఒక పాఠశాలలో పనిచేస్తున్న ఆమె పరిస్థితి చూసి కృంగిపోతాడు. ఆ పరిస్థితులను ఎదుర్కొనేలా ఆమెకు ధైర్యం చెప్పి తనను మాములు స్థితికి తీసుకువస్తాడు. కాని అంశుమన్ తిరిగి గీత్ దగ్గరికి వచ్చి తన తప్పు తెలుసుకున్నానని, తనను క్షమించమని, ఒప్పుకుంటే తనతో కలిసుంటానని అడుగుతాడు. గీత్ కు అతన్ని క్షమించి, అతనితో కలిసి ఉండటము ఇష్టం లేకపోయిన ఆదిత్య తనను ఒప్పిస్తాడు అయితే వాస్తవానికి ఆదిత్య అప్పటికే గీత్ ను ప్రేమిస్తుంటాడు. గీత్ ను తిరిగి ఇంటికి తీసుకురావడానికి వారు ముగ్గురు కలిసి తిరిగి భటిండా బయలుదేరుతారు. అక్కడ గీత్, అంశుమన్ ప్రేమ గురించి చెప్పాలనుకుంటారు. కాని భటిండాలో, గీత్ కుటుంబ సభ్యులు ఆదిత్య, గీత్ లు ప్రేమించుకుంటున్నారనే అనుకుంటారు. ఈ గందరగోళంలో వీరికి అసలు విషయం చెప్పడానికి అవకాశం దొరకదు. ఈ గందరగోళాన్ని తప్పించే ప్రయత్నంలో ఉండగా, గీత్ తన మనసులో ఉన్నది అంశుమన్ కాదని, ఆదిత్య అని తెలుసుకుంటుంది. చివరికి గీత్, ఆదిత్య పెళ్ళితో ఒక్కటవుతారు.