ZŠEM je privatna visoka škola s pravom etike rada, znanja i vještina nužnim za dugoročan uspjeh i snalaženje u poslu koji je izložen stalnim tehnološkim i tržišnim promjenama kojima sve nas neprestano izlaže današnji svjetski gospodarski i poslovni sustav, tj. globalizacija. Sama ideja o potrebi osnutka ZŠEM-a nastala je još početkom devedesetih godina prošlog stoljeća u cilju korištenja mogućnosti privatne inicijative u sustavu visokog školstva u Republici Hrvatskoj u cilju djelatnog pridonošenja modernizaciji ekonomskog i poslovnog obrazovanja u zemlji. Program ZŠEM-a oblikovan je 1995. godine, a njegov nostitelj, inače glavni inicijator osnivanja ZŠEM-a, bila je nakladnička kuća MATE, koja je osnovana 1989. godine, danas vodeći nakladnik ekonomske literarture u Republici Hrvatskoj. Program ZŠEM-a je prošavši strogi postupak Nacionalnog vijeća za visokoškolsko obrazovanje 1995. godine zadobio pozitivno mišljenje spomenutog vijeća o potrebi osnutka ZŠEM-a. Idućih šest godina proteklo je u pripremama za početak rada ZŠEM-a. poslovnih škola. On ne opterećuje polaznike predavanjima, već se u što većoj mjeri zahtijeva i potiče osobni rad, izrada brojnih seminarskih radova, samostalno proučavanje literature, dnevno korištenje interneta itd.  Sama nastava izvodi se u manjim grupama, a od polaznika se zahtijeva dobra pripremljenost i aktivno sudjelovanje u njoj. Nadalje, nastavni program dodiplomskog studija čine i dva praktična rada u tvrtkama koje bira ZŠEM u trajanju ne kraćem od jednog mjeseca. Znanstveni i stručni radovi profesora, predavača i asistenata ubrajaju se u sastavni dio odgojno-obrazovnog procesa ZŠEM-a. To znači kako se s njima redovito upoznaju svi polaznici u cilju njihovog poticanja na samostalno ili grupno istraživanje najnovijih gospodarskih i poslovnih procesa. Osim što ZŠEM organizira dodiplomske i poslijediplomske studije, u njegovom odgojno-obrazovnom programu značajno mjesto pripada i organizaciji različitih kratkih seminara za potrebe stalnog obrazovanja u gospodarstvu. Što se, pak, tiče broja polaznika on je ograničen, prije svega, željom što većem posvećivanju razvoju sposobnosti polaznika, te intenzivnom nastavom koja se provodi po uzoru na slične, partnerske američke visokoškolske ustanove. Nadalje, broj studenata je ograničen i profesorskom i predavačkom ekipom kojom ZŠEM raspolaže, te prostornim uvjetima. Nastava se odvija u različito velikim grupama. Studenti ZŠEM-a za svaki predmet imaju ''engleskom jeziku. Nastava na ZŠEM-u vrlo je intenzivna. Predavanja su četiri dana u tjednu, od 13 do 19 sati. Samo iznimno predavanja su i prije 13 sati. Satnicom se nastoji popuniti vrijeme polaznicima tako da su »prazni« sati iznimka. Ponedjeljak je dan za samostalno studiranje i učenje a približno jednom mjesečno i dan za testiranje. Polaznik uobičajeno tijekom svakog semestra iz svakog predmeta piše tri testa, te završni test. Uspjeh na testovima uz ocjenu iz samostalnog seminarskog rada, zajedničkog seminara te redovitost prisustva nastavi i sudjelovanje u raspravama tijekom predavanja oblikuju konačnu ocjenu studenta iz svakog predmeta. Naravno o doprinosu svake od tih ocjena oblikovanju završne ocjene student je unaprijed upoznat kroz syllabus, kakav je  sačinjen za svaki predmet. Tijekom jednoga semestra student prolazi do 24 testiranja, napiše 5 do 6 samostalnih seminara i sudjeluje u pisanju 5 do 6 grupnih radnji/podnesaka.