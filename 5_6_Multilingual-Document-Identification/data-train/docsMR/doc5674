Miskito är en centralamerikansk folkgrupp med indianskt ursprung. De flesta miskito bor i miskito, men det finns stora grupper miskito som talar miskito-engelskt moraviska kyrkan som började sin mission på 1840-talet. Det finns få, om någon, fullblodsmiskito idag. Detta beror på att med tiden har många förrymda slavar  sökt skydd hos miskitofolket och även gift sig med dem. Deras territorium är svåråtkomligt och folkgruppen har därför blivit utsatt för ringa påverkan av de spanska erövringarna i området. Miskito kan även stavas Mosquito, Mísquito, Mískitu. Nationen miskito skapades vid någon tidpunkt innan 1625. Historiska fakta om kungarna är dock ofta dunklad, eftersom många av kungarna var halvmytiska. Det är inte förrän 1687 som det första historiska beviset finns för en kung, Jeremy I. Den första kungen som nämns i skrift kallas Oldman, son till en namnlös miskitokung. Den första kontakten med britterna skedde 1630 när ett brittiskt handelsbolag, Providence Island Company, ockuperade två mindre rev utanför Moskitkusten. Kontakten var vänskaplig och gjordes under Oldmans fars styre, som senare skickade Oldman till Storbritannien där Oldman mottog en audiens hos kung Karl I av England. Från 1655 proklamerade Storbritannien ett protektorat över miskito, och det varade till 1859. En formell vänskapsallians slöts 1740 mellan Miskito och Storbritannien som följdes av utnämningen av en bofast Superintendent 1749. Spanska nybyggare anlände till miskitos område 1787, men miskito fortsatte dominera området på grund av sin stora befolkning och erfarna militär. Miskitofolket ansåg sig under lång tid vara överlägsna andra stammar i området, som de refererade till som "vilda". Historiker anser att miskito sökte en brittisk identitet, och faktum är att europeiska kläder var populära hos miskito. Britterna namngav till och med miskitokungar. Under det amerikanska frihetskriget 1775-83 attackerade miskito tillsammans med britterna spanska kolonier, och vann flera segrar. Trots detta var Storbritannien tvungna att avstå från makten över Moskitkusten i freden 1783 och det brittiska tillbakadragandet avslutades i slutet på juni 1787. Även om Storbritannien tappade den formellan makten över landet Miskito ingrep de vid flera tillfällen för att försvara Miskito mot spanska intrång. Reservatet fortsatte att styras av ett lokalt valt statsöverhuvud, bistådda av en administrativ rådsförsamling som möttes i Bluefields. Moskito tillbakavisade under denna period kraven från det suveräna Nicaragua att ha inflytande över miskitos inre angelägenheter. Denna stridsfråga avgjordes med en skiljedom från Österrikes kejsare 1880, som dömde till fördel för miskitos självbestämmande. Under 1970- och 1980-talet utsattes miskito för ett försök till folkmord av sandinisterna. Upp emot hundra byar förstördes och 8 500 miskitos omlokaliserades. Som en reaktion bildade miskito tillsammans med de allierade indiangrupperna suma och rama den regeringsfientliga gerillan MISURASTA, allierad med contras.
