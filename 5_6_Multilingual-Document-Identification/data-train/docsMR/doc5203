Prva kriza nove države nastupa tijekom ustavne skupštine kada hrvatski predstavnici odbijaju pozdraviti srpskog regenta Aleksandra kao vladara nove države smatrajući da bi tako priznali Petra za svog kralja. Insistiranje srpskih zastupnika na pozdravi rezultira hrvatskim napuštanjem ustavne skupštine tako da će zastupnici donesti novi centralistički ustav po principu 50 % plus jedan glas pošto je bilo nemoguće okupiti dvotrećinsku većinu. Moglo bi se reći da je tom odlukom koja je protivna naputku Narodnog vijeća Države SHS posijano sjeme svih budućih problema. Glavni protivnici toga novog državnog poredka tada postaju predstavnici HSS-a i njihov predsjednik Stjepana Radić. Bez obzira na njihovo protivljenje zbog principa jedan čovjek jedan glas oni su uvijek bili nadjačani u državnom parlamentu sve do trenutka kada su politički predstavnici Srba u Hrvatskoj otkazali poslušnost Beogradu i ujedinili se s svojim političkim zahtjevima HSS. Ta promjena je dovela do velike političke krize jer će vlada izgubiti apsolutnu većinu u parlamentu. Ta politička kriza će biti iznenada okončana ubojstvom Stjepana Radića i zastupnika HSS-a u Narodnoj Skupštini u Beogradu 20. lipnja 1928. Tada ona prerasta u opći hrvatski bunt protiv kralja Aleksandra i njegove vlade koji će rezultirati proglašenjem njegove diktature 6. siječnja 1929. Nekoliko mjesec potom kralj će promjeniti ime države u Kraljevina Jugoslavija, provodeći geslo "Jedan narod, jedan kralj, jedna država". Nakon atentata na Aleksandra Karađorđevića u Marselju 1934. postupno počinje slabiti diktatura, tu priliku vide velikosrpski vjerski vodje koji šire ideje i mržnju prema hrvatskom narodu koja rezultira ubijanjem hrvatskih seljaka i paljenjem sela. Dobro prikriveni motivi i lažna izvješća rezultiraju stvaranjem Ustaša i hrvatske mržnje prema Srbima što će kasnije rezultirati zločinima u NDH. Približavanjem drugog svjetskog rata, pod pritiskom Francuske i Engleske, počinje se rješavati hrvatsko pitanje. Navedeni događaji su razbjesnili nacističke vođe, i pripremili su napad na Kraljevinu Jugoslaviju. U kratkotrajnom travanjskom ratu 6. - 17. travnja 1941. Kraljevina Jugoslavija je nestala pod maljevima fašističke Italije i Trećeg Reicha. Vojska kao jedini predstavnik vlasti potpisala je kapitulaciju, a javna tijela vlasti ostala su bez vodstva. Kralj je sa zlatnim pričuvama Narodne banke Jugoslavije pobjegao sa zračne luke u Nikšiću, zajedno s dijelovima bivše Vlade. Začetnikom ideje Jugoslavenstva drži se Slavena, ne inzistirajući nužno na južnoslavenskoj ideji, već više na panslavenskoj. Takve ideje su sljedećih nekoliko stoljeća podržavali i Juraj Križanić, Isusovac, te Pavao Ritter Vitezović, koji je smatrao da je naziv "Hrvat" sinonim za "Slaven". Prvi veliki teoretski i praktični zamah južnoslavenska ideja dobila je pojavom Ilirskog pokreta. Kraljevina Srba, Hrvata i Slovenaca bila višenacionalna, priznati status naroda imali su samo Srbi, Hrvati i Slovenci s tvrdnjom da su to "tri plemena istog naroda".
