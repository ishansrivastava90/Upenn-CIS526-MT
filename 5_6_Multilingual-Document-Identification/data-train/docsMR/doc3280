Efter att både Philadelphia och New York uteslutits på grund av vägran att resa till de västra lagen i ligan samt att Cincinnati tog ett sabbatsår, hade ligan bara fem lag 1877. Turbulensen var stor och många lag kom och gick under årens lopp. 1882 fick National League en stark konkurrent i en ny "major League", American Association, som både spelade på söndagar och hade billigare biljettpriser och dessutom serverade alkohol på sina arenor. Några AA lag lockades dock över till National League. De båda ligorna var konkurrenter men var i alla fall så mycket överens att de spelade en serie om vilken liga som hade bästa laget, en turnering som kallades World Series. Även om den var mer av uppvisningsmatcher, och olika dispyter och bråk kantade dessa matcher, så vann National League de flesta av dessa sju dåtida World Series. Efter säsongen 1891 lades American Association ner och de bästa lagen gick in i National League varefter ligan bestod av 12 lag. Under resterande 1800-tal bestod ligan av samma 12 lag. National League var nu i monopolställning som enda "major league" i baseboll, och detta utnyttjade man med bland annat låga spelarlöner. Inför säsongen 1900 kastades fyra ekonomiskt svaga lag ut ur ligan för att göra den ännu starkare spelarmässigt och även ekonomiskt. Dessa lag var Baltimore, Cleveland, Louisville samt Washington, varav tre av dessa sedermera dök upp i American League. 1901 fick National League konkurrens från American League som ville etablera sig som en major league efter att ha varit en "minor league". AL etablerade bland annat lag i fem städer som hade klubbar i National League vilket gjorde att det blev en hätsk dragkamp ligorna emellan. National League erkände inte den nya ligan som "major league", vilket fick till följd att spelare och andra hoppade från liga till liga under säsongerna. Spelarna jobbade för den som betalade bäst för tillfället. Efter ett par års bittra strider mellan ligorna som kostat både pengar och andra resurser, så skrevs 1903 ett avtal, det så kallade "National Agreement" där ligorna accepterade vandra på lika villkor. Andra delöverenskommelser var att ligorna skulle acceptera varandras spelarkontrakt och att klubbarna kom överens om ett gemensamt slutspel. Efter säsongen 1900 hade National League samma åtta lag fram till 1953, när Boston Braves flyttade till Brooklyn Dodgers och New York Giants till västkusten, vilket gjorde Houston Colt .45s var första lag i Texas. Utökningen skedde mycket på grund av att en tredje liga var på gång, något som MLB-lagen ville undvika. 1966 flyttade Milwaukee till Montreal Expos som kom med. Efter att sedan 1876 alltid ha spelat med alla lag i en division, innebar utökningen 1969 att man delade upp ligan i Eastern Division och Western Division. Detta gjorde att de två divisions-segrarna fick mötas i en ligafinal, NLCS, för att utse ett lag till World Series. 1998 tillkom Arizona Diamondbacks som ett expansionslag samtidigt som Milwaukee Brewers flyttades över från American League. Anledningen var att man ville ha jämnt antal lag i ligorna, 16 lag i NL och 14 i AL. 2005 flyttades Montreal Expos och blev Washington Nationals.