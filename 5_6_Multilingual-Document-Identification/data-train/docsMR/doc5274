Володимир Іванович Вертипорох народився 1914 року в Бердянську в сім'ї службовця. 1930 року, не закінчивши середньої школи, влаштувався учнем на завод імені Першого травня, працював там слюсарем. 1933 року вступив до Московського хіміко-технологічного інституту, який закінчив 1938 року. Того ж року Вертипороха рекомендували на роботу в органи держбезпеки і направили в Головне економічне управління НКВС. 1939 року Володимира Івановича відрядили на Далекий Схід, де він забезпечував безперебійність поставок рибопродуктів. З початком Великої Вітчизняної війни Ветипороха в складі спецзагону направили в Гомель, потім у Київ для організації підпільної роботи проти німецьких окупантів. Він готував і закидав у тил німецької армії розвідувальні агентурні групи. 1942 року Вертипороха відрядили до Ірану, де він очолив резидентуру зовнішньої розвідки в Мешхеді. Брав участь у розробці і здійсненні оперативних заходів проти гітлерівської агентури в країні. Завдяки вміло налагодженій ним роботі резидентури, Радянському Союзу вдалося отримати цінну розвідувальну інформацію. Після закінчення війни Вертипорох деякий час працював у центральному апараті розвідки. 1948 року у зв'язку з утворенням держави Ізраїль Володимира Івановича направили до цієї країни резидентом зовнішньої розвідки. Успішно організував роботу резидентури. При його особистій участі створено ефективну агентурну мережу, здатну розв'язувати розвідувальні завдання не тільки щодо Ізраїлю, а й інших країн, включаючи США. Вертипорох особисто залучив до співпраці з радянською розвідкою низку цінних джерел, які передавали важливу політичну і науково-технічну інформацію. Деяких агентів резидентура вивела в США, де вони вели активну розвідувальну роботу в складний для СРСР період. Так 1953 року Вертипорох став начальником відділу. 1957 року генерал-майора Вертипороха призначили представником зовнішньої розвідки в Китайській Народній Республіці, керівництво якої готувалося до розриву з серцевого нападу. За заслуги перед державою Вертипороха нагороджено орденами Леніна і Червоної Зірки, багатьма медалями.
