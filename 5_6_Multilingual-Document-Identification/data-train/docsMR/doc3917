Schweigaard mistede i tiårsalderen sine forældre og sendtes 13 år gammel til søs. Da sølivet ej smagte ham, bestemtes han efter nogle rejser for tysk og konfirmeres. I de to år, han her tilbragte, lagde han sig imidlertid desuden med iver efter fransk og latin og vendte 16 år gammel tilbage til hjemmet med præstens indtrængende anbefaling til hans slægtninge om at lade ham studere. Nytår 1825 sattes han derfor i Skiens lærde skole, hvorfra han 1828 afgik til juridisk eksamen, levede så nogen tid som en meget søgt juridisk manuduktør, men fik derpå 1833 tildelt et videnskabeligt rejsestipendium, som han anvendte til under ophold i Berlin, Paris og København samt kortere besøg i flere tyske universitetsstæder at orientere sig i den europæiske retsvidenskabs metode og filosofiske grundlag. Ved hjemkomsten maj lovkyndighed ved universitetet, hvilket embede 1840 gik over til en professorpost i "lovkyndighed, statsøkonomi og statistik". Fra 1846 fungerede han tillige som en af de tre sdministratorer ved Norges Banks afdeling i Kristiania. Dette er de lidet bugtede, ydre omrids af et liv, der tidlig bragte mange af hans landsmænd til i ham at erkende "Norges bedste søn". Allerede artikel handlede "om Nødvendigheden af at indskrænke Sprogstudiets Omfang i den lærde Undervisning", idet den i tilslutning til visse tyske tankegennembrud tog ordet for realdannelsens berettigelse ved siden af den klassiske. Dette standpunkt fastholdt Schweigaard senere altid, og han har en væsentlig andel i, at Norge ud gennem århundredet sagde sig løs fra latinvældet. Men på den anden side ivrede han for en saa befrugtende national deltagelse i det moderne åndsliv, som forholdene tillod. Han og den kreds, som sluttede sig om ham og hans nærmeste kampfælle, digteren Welhaven, havde aabent Øje for, at den danske litteratur stod Europas åndelige bevægelse betydelig nærmere, end tilfældet kunde være med den i det første vårbrud fremspirende norske. Derfor bekæmpede han energisk den ultranorske retning, som i en voldsom løsrivelse fra det dansk-norske litterære fælleseje så en livsbetingelse for nationens selvstændige udvikling — se især hans Artikel i »Vidar« for Novbr 1832 »om den litterære Antidanskhed«, hvor man finder det samme Grundsyn, som Welhaven et Par Aar efter i »Norges Dæmring« iklædte Digtets Form. Ogsaa i strengere videnskabelig Retning tog han allerede i »Vidar« til Orde. Navnlig skrev han i Skikkelse af en Anmeldelse en Afh. om Norges Bankvæsen, der vakte Opsigt ved den Kyndighed, han viste paa et Omraade, hvor han senere vedblev at erkendes som Landets første Autoritet. Under Studierejsen til Udlandet leverede han i Revue étrangére de Législation en Redegørelse for Kvindens Stilling efter dansk og norsk Ret samt — tilskyndet ved en Samtale med Heinrich Heine — i La France Litéraire en kritisk Vurdering af den tyske Filosofi, hvori han gennem Uge saa kraftig tilspidsede som klart og livlig motiverede Indvendinger fremtræder som en bestemt Modstander af enhver abstrakttranscendental og derimod som udpræget tilhænger af en nøgtern empirisk, nærmest om den eng. Filosofi mindende Livsopfatning. I sin Betragtning af dette Fags Maal og Midler sluttede han sig overhovedet nærmest til Ørsted efter dennes Brud med Naturretsfilosofien. Ligesom han gør Schweigaard Studiet af den positive Ret og Retslivets praktiske Realiteter til hovedøjemed. Men han gaar i anvendelsen heraf mere ensidig til Værks end den store danske og berøver i Virkeligheden Lovkyndigheden den Støtte hos en dybere lagt, paa een Gang rationel og historisk Retsopfatning, som den i Egenskab af et i sig selv afsluttet og homogent, men tillige fremadskridende Hele ikke kan undvære. Paa dette Omraade, hvor hans Virke rager højt op over enhver anden Enkeltmands i det skandinaviske Norden, blev han Sjælen i det intense organisatoriske Arbejde, som ledsagede og betingede Norges overraskende hurtige materielle Opkomst i Aartierne før og efter Aarh.’s Midte. Tidligere og klarere end nogen saa han, at Norge, med sin Overflod af Raaprodukter og Arbejdskraft i enkelte særskilte Retninger, mere end noget andet nord-europ. Land var henvist til at drage Fordel af Omsætning og Fragtfart paa Udlandet, og at derfor de paa hans Tid saa uimodstaaelig fremtrængende internationale Frihandelsanskuelser var særlig skikkede til at bryde Vej for Nordmændenes Foretagsomhed og Fremgang. Saaledes blev han Frihandelsprincippets utrættelige Talsmand, om han end heri som i al sin Færd var vidt fjernet fra at ville forcere Udviklingen, en Tilbøjelighed, som derimod hans Disciple og Tilhængere ikke altid i samme Grad viste sig fri for. Sin offentlige Virksomhed aabnede S. efter sin Tiltrædelse af en Universitetslærers Stilling ved 1836 at indtræde som en af Hovedredaktørerne af det liberalt-konservative Dagblad »Den Constitutionelle«, hvori han leverede en Række udførlige, til Dels banebrydende Essays til Belysning af Næringsvejenes Krav paa Bank-, Mønt-, Told- og Handelsomraaderne, og hvor han ligeledes fortsatte sin Polemik lige over for Filologerne og deres ensidige Skoleundervisning. Tillige havde han fra Efteraaret 1835 i sine økonomiske Forelæsninger hævdet Frihandelsteorien som det for hans Tid og Land mest lovende System. Det lykkedes ham da ogsaa straks i ganske udmærket Forstand at vinde sine Landsmænds Øre. Bestræbelserne for at befri Næringslivet for alle hemmende Baand og Skranker blev i en Menneskealder Udviklingens Løsen i Norge, og Schweigaard, som fra 1842 til og med 1869 var Hovedstadens Repræsentant paa Stortinget, samt allerede fra 1839 og senere i en Aarrække saa godt som til Stadighed virkede som Medlem af ell. Formand i kgl. Kommissioner til Udarbejdelse af de fleste hidhørende Indstillinger og Forslag, var den centrale Kraft i Bevægelsen. For her blot at nævne de mest iøjnespringende Resultater af hans Arbejde, saa danner Handelsloven af 1842, Toldloven af 1845, Brændevinslovgivningen af 1845—48, hvorved en dybtgaaende social Reform ved Hjælp af en ny Beskatningsform og stærke Baand paa Produktion og Udskænkning blev gennemførte, Maltbeskatningen af 1857, Beslutningen af 1857 om Afskaffelse af den latinske Stil til Artium, Anlægget af den første Jærnbane i Landet saavel som overhovedet Kommunikationsvæsenets for Norge saa særlig vigtige Udvikling, Søfartsloven af 1860 og Søfartens Frigørelse for de mange den tidligere stængende Tyngsler og Omsvøb, en Rk. betydningsfulde Love angaaende Bank-, Penge- og Kreditvæsenet, alt sammen Vidnesbyrd om hans kyndige og energiske Foregang. Hvor lidet han modsatte sig Bøndernes fremadskridende Tilegnelse af den politiske Magt i Landet, naar deres Krav syntes ham formelt berettigede, viste han især ved at sætte igennem den afgørende Grundlovsforandring af 1859, hvorved Landdistrikterne paa ny sikredes 2U af Stortingsrepræsentationen, en opr. Ordning, som Byernes raske Vækst i Perioden forud saa ganske havde kuldkastet, at disse til sidst havde valgt 50 af 117 Repræsentanter, uagtet deres Folkemængde kun udgjorde omtr. 1h af hele Landets. Ogsaa i Henseende til Rigets Forhold udad var Schweigaard Talsmand for en bramfri, men samtidig fast Holdning. Skønt en bestemt Tilhænger af Unionen med Sverige, redigerede han Stortingets i Form som Sag uangribelige Adresse til Kongen i Statholderstriden. Som en varm Ven af skandinavisk Samvirke var det ham en Sorg 1864 at maatte anbefale at knytte de forenede Rigers aktive Optræden til Betingelsen for en Stormagtsalliance. Naar Schweigaard saaledes i en Sum kan betragtes og blev betragtet som sin Tids og dens Bestræbelsers mest repræsentative Nordmand, saa bidrog tillige til den høje Anseelse, han fra alle Sider nød, ikke mindst hans Personlighed. »Et saa dybt uudsletteligt Indtryk«, udtaler den tyske Præst, til hvem han i Opvæksten kom i Huset, »har næsten intet andet Menneske gjort paa mig som denne 14 Aars Gut«. Og den samme Karakterens umiddelbare, uselvisk virksomme og ophøjede Idealitet prægede ham til hans sidste Stund, da hans Hjerte brast af Smerte over Hustruens Død. En Samling »Ungdomsarbejder«, bestaaende af Schweigaards Forelæsninger over den politiske Økonomi og Afh. om Norges Bank, Indførselstolden og dens Historie og den tyske Filosofi, blev udgivet 1904 af Oskar Jæger og Frederik Stang.