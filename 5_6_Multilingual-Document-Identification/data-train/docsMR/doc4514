კომპანია Pan American World Airways შენობის მფლობელი იყო მრავალი წლის განმავლობაში. მისი ლოგოტიპი გამოსახული იყო შენობის ფასადის ჩრდილო და სამხრეთ მხარეებზე, ხოლო მისი გლობუსის ნიშანი კი აღმოსავლეთ და დასავლეთ ფასადებზე. 1981 წელს მეტროპოლიტენ ლაიფ ინშურანს კომპანიმ შენობა პან-ამისგან შეისყიდა. როცა პან-ამმა შეწყვიტა არსებობა 1991 წელს მეტლაიფმა პან-ამის ლოგო საკუთარით შეცვალა, რის შემდეგაც შენობას მეტლაიფ ბილდინგი ჰქვია. იგივე სახელი არაფორმალურად მეტლაიფ ტაუერსაც ჰქვია. 2005 წელს მეტლაიფმა შენობა $1.72 მილიარდად გაყიდა, რაც ყველაზე მაღალი ფასი იყო აშშ-ის ისტორიაში საოფისე შენობისთვის. მყიდველი სააქციო საზოგადოება Tishman Speyer Properties, New York City Employees' Retirement System, და New York City Teachers' Retirement System იყო. მიუხედავად კრიტიკისა, მე-20 საუკუნის მრავალ არქიტექტორს შენობა მისი დამთავრების შემდეგ ხშირად შეუქია. ფორმით პირელის კოშკის მსგავსი შენობა უნიკალურია, რასაც ფაქტობრივად მისი მონუმენტური ადგილმდებარეობაც უწყობს ხელს. პროექტის მნიშვნელობა ნათელი ხდება თუ მას შევადარებთ გროპიუსის სხვა მაღლივ შენობებს, როგორიცაა ჩიკაგოს ტრიბუნ ტაუერი.