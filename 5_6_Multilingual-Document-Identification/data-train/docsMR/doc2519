Заселення території сучасної Новгородківщини розпочалося в першій половині XVIII століття. Тут містилися зимівники козаків Буго-Гардівської паланки, а землі входили до складу Запорізької Січі. На їх місці і виникали населені пункти. Перші хронологічні відомості про край 1751 року, де згадується Верблюжка як слобода Новокозачого полку, а в 1754 році - Вершино-Кам’янка, як слобода Новослобідського козацького полку. Новгородківський район утворено в 1936 році. У 1962 році його було ліквідовано та приєднано до Кіровоградського та Долинського районів Кіровоградської області. В 1965 році район було поновлено. Район розташований в південно-східній частині Кіровоградської області . Територія району межує на півночі зі Знам’янським та Олександрійським районами, на сході – з Петрівським районом, на півдні – з Долинським районом, а на заході -  з Компаніївським та Кіровоградським районами Кіровоградської області. Його територія становить 1 тис. кв. км. В адміністративному відношенні район поділено на одну селищну та 10 сільських рад, які об’єднують 27 населених пунктів, один з яких – селище міського типу. міське населення – 6,1 тис. чол.. сільське населення 11,5 тис. чол.. Новгородківський район знаходиться в східній частині Кіровоградської області та входить до третьої  південно-східної степової зони Кіровоградської області. Рельєф району являє собою підвищену хвилясту рівнину, яка сильно унизана річковими долинами та багато чисельними балками та ярами. В долинах річок та глибоких балок виходять на поверхню кристалічні породи, які місцями утворюють скельні береги. Територія Новгородківського району пронизана рядом річок та джерел басейну річки Південний Буг. Найбільш значними з них є річки Інгул і Кам’янка. На території  Новгородківського району з мінерально-сировинних ресурсів є граніти, суглинки, піски та частково буре вугілля. В якості будівельного каміння використовуються докембрійські кристалічні породи графітів  та гнейси, виходи яких на поверхню спостерігаються в долинах річок та глибоких ярах. Крім того, поширені покрівні лісовидні суглинки та червоно-бурі  глини, які є сировиною для виробництва цегли та черепиці. Поблизу смт Новгородки є радонові води , на базі яких функціонує завод мінеральних вод. Поклади бурого вугілля та графіту не значні і промисловій обробці не підлягають. В районі є заповідне урочище місцевого значення “Терник”, ботанічні заказники місцевого значення “Білопіль”, “Волова балка”, “Квітуча балка” та ботанічний заказник загальнодержавного значення “Шурхи” З пам’ятників  археології на території району є частина курганів і могильників, які вивчаються і оберігаються. В районі встановлено пам’ятники  воїнам Великої Вітчизняної війни, які полягли в боях за звільнення населених пунктів від фашистських загарбників.