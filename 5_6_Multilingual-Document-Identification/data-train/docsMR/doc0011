Bütün öğrencilerinin birbirini desteklediği ve mezun olunca ne halin varsa gör anlayışını kırmış, mezunları dünyanın dört bir yanına dağılmış öğrenim kurumudur. İlk zamanlarında sadece babası olmayanları, bir dönem babalı yoksul çocukları da kabul etmiştir. Cemiyet-i Tedrisiye-i İslamiye’nin bu dönemde özgün bir model olan Darüşşafaka’yı kurmasının, yukarıdaki tarihsel çerçevede değerlendirilmesi gerekir.                     Ancak Darüşşafaka modeli eğitimde fırsat eşitliğini hedefleyen sosyal dayanışmacı yönüyle tarihimizde bir ilktir. Darüşşafaka 1873’de belli bir eleme yöntemiyle öğrenci alımına başlamıştır. Öğrencilerin okula nasıl seçildiklerini ise bilinmemektedir. Öğrencilerin %63’ünün İstanbul kökenli olduğu ve büyük oranda okulun yakın çevresi olan Fatih ve Eminönü semtlerinden geldikleri görülür. Ancak %20’ye varan bir oranda da özellikle 19. Yüzyılda Osmanlı hakimiyetinden çıkmış olan bölgelerden gelenlerin yoğunluğu göze çarpar. Bu öğrencilerin okula giriş tarihleri genellikle Balkanlardaki askeri yenilgileri takip etmektedir. Darüşşafaka’nın Anadolu ve uzak Osmanlı eyaletlerinden seçilen öğrenciler %40’a yakın bir oran oluşturmaktadır. Memleketlerinden, aile ve sosyo-kültürel ortamlarından büyük ölçüde kopan bu çocuklar tabii olarak Darüşşafaka’ya kuvvetle bağlanırlar. Bu bağlılık okula yüklenen işlev ve hedeflere bağlılık olarak devam etmiştir. Böylece bir anlamda bürokrasinin insan kaynakları bu sadık gençler tarafından garantilenmiş olmaktadır. Bu yönleriyle Darüşşafaka modeli klasik “devşirme” yöntemine benzetilebilir. SEMTLERE GÖRE ÖĞRENCİ ORANLARI ÜLKE/BÖLGE  ÖĞRENCİ SAYISI Bu dönemde Darüşşafakalıların mesleklerine ve fiilen yaptıkları işlere bakıldığında, bunların %86 oranındaki çoğunluğunun devlet kadrolarını oluşturulduğu görülür. Mezunların yalnızca %14’ü kendi hesabına veya özel sektörde çalışmaktadır. Kamuda çalışanların %15’i ise yüksek ve yönetici memuriyetlere atanmışlardır. Telgraf, imparatorluğun 1854’de Kırım Savaşı ile birlikte girmiş, 1860 yılında hayatı kısa süren “Telgraf Mülazım Mektebi” kurulmuştu. 1880’de telgrafçıların, en gelişmiş eğitim kurumları olan Galatasaray ve Darüşşafaka’da yetişmesi hedeflenmiş, ancak Galatasaray’ın elit kökenli öğrencileri telgraf memuru olmaya yanaşmayınca Darüşşafaka aynı yıl programına elektrik derslerini dahil etmiş, matematik ve fizik eğitimine ağırlık vererek iki yıl içinde telgraf fen mektebine dönüşmüştür. İlk ve orta öğretim kurumları yaygınlaşarak tüm imparatorluğu kaplar hale gelmiştir. En çok gereksinim duyulan mesleklerden biri de öğretmenliktir. Görüldüğü gibi, Darüşşafakalılar, sivil bürokrasi neye gereksinim duyduysa oraya yönlendirilmiş ve nitelikli kadrolarda istihdam edilmişlerdir. Bütün bu olgular, bürokrat yetiştirme konusundaki darboğazı aşmak için başlatılan çabada Darüşşafaka modelinin başarısını göstermektedir. Galatasaray Lisesi, imtiyazlı öğrencilerin eğitim gördüğü bir okul olarak, devletin bürokrasisine, ihtiyaç duyduğu alanlarda kaynaklık etmekten uzaktır, mezunlarının en başarılı olanları Düyun-u Umumiye’de görev almayı seçeceklerdir. 19. Yüzyıl ve 20. Yüzyıl başında Osmanlı toplumunun geçirdiği sosyo-ekonomik değişim Cumhuriyetin kurulması ile hızlanmıştır. Darüşşafaka da kendini sürekli olarak yenilemiş ve çağın koşullarına uyum sağlayarak toplumsal işlevini devam ettirmiştir. Cumhuriyet dönemindeki en önemli değişim 1955 yılında İngilizce tedrisata geçilmesi ve 1971’de kız öğrencilerin de kabul edilmeye başlanmasıdır. Cumhuriyet dönemi mezunlarının mesleki tercihleri ve sektör seçimleri, ekonomik yapıdaki değişimlerle paralellik gösterir. “Telgrafçılık ve gümrükçülük” örneğinde olduğu gibi bir tercih zorlaması olmaksızın, ön plana çıkan meslek dallarına eğilim söz konusudur.