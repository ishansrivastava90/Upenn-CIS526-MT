एम्बेडेड सिस्टम्स का विस्तार आधुनिक जीवन के सभी पहलुओं तक है और उनके प्रयोग के अनेक उदाहरण उपलब्ध हैं. दूरसंचार तंत्र अपने नेटवर्क के टेलीफोन स्विच से लेकर अंतिम-प्रयोक्ता के मोबाइल फोन तक विभिन्न एम्बेडेड सिस्टम्स का प्रयोग करते हैं. कम्प्यूटर नेटवर्किंग में डाटा का मार्ग-निर्धारण करने के लिए समर्पित रूटर्स तथा नेटवर्क ब्रिज का प्रयोग किया जाता है. कुछ विशिष्ट अनुप्रयोगों, जिनमें छोटा आकार या ऊर्जा-दक्षता प्राथमिक चिंताएं न हों, में प्रयुक्त घटक सामान्य-उद्देश्य वाले x86 पर्सनल कम्प्यूटर्स में प्रयुक्त घटकों के साथ सुसंगत हो सकते हैं.  कुछ बोर्ड्स, जैसे VIA EPIA श्रेणी, PC-सुसंगत लेकिन अत्यधिक एकीकृत, भौतिक रूप से छोटे होने के कारण इस कमी को पूरा करने में सहायता करते हैं या इनमें कुछ ऐसे लक्षण होते हैं, जो एम्बेडेड इंजीनियर्स को इनकी ओर आकर्षित करते हैं. इस पद्धति का लाभ यह है कि सामान्य सॉफ्टवेयर विकास के लिए प्रयुक्त सॉफ्टवेयर विकास उपकरणों के साथ कम-लागत सामग्री वाले घटकों का प्रयोग किया जा सकता है. इस प्रकार बनाए गए सिस्टम्स को भी एम्बेडेड माना जाता है क्योंकि वे बड़े उपकरणों में एकीकृत किये जाते हैं और किसी एकल भूमिका की पूर्ति करते हैं. ATMs तथा आर्केड मशीनें, जिनमें अनुप्रयोग के लिए विशिष्ट कोड होता है, इस पद्धति का प्रयोग करने वाले उपकरणों के उदाहरण हो सकते हैं. अन्य सॉफ्टवेयर्स की ही तरह एम्बेडेड सिस्टम डिज़ाइनर्स भी एम्बेडेड सिस्टम सॉफ्टवेयर विकसित करने के लिए कंपाइलर्स, असेम्बलर्स और डीबगर्स का प्रयोग करते हैं. हालांकि, वे कुछ अधिक विशिष्ट उपकरणों का प्रयोग भी कर सकते हैं. जब तक बाहरी डीबगिंग को प्रतिबंधित न किया जाये, तब तक प्रोग्रामर विशिष्ट रूप से सॉफ्टवेयर को उपकरणों द्वारा लोड कर सकता है और चला सकता है, प्रोसेसर में चल रहे कोड को देख सकता है और कार्य को शुरू या बंद कर सकता है. कोड को असेम्बली कोड या स्रोत-कोड के रूप में देखा जा सकता है. एम्बेडेड सिस्टम्स, अक्सर ऎसी मशीनों में होते हैं, जिनसे कई वर्षों तक लगातार त्रुटियों के बिना कार्य करते रहने और त्रुटि उत्पन्न होने पर कुछ स्थितियों में खुद ही उससे उबरने की उम्मीद की जाती है. इसलिए पर्सनल कम्प्यूटर की तुलना में अक्सर सॉफ्टवेयर अधिक सतर्कतापूर्वक विकसित किया और जांचा जाता है और डिस्क ड्राइव्स, स्विच और बटनों जैसे गतिमान यांत्रिक भागों, जो विश्वसनीय नहीं होते, के प्रयोग से बचा जाता है. प्रोग्राम्स को सीमित करके या ऑपरेटिंग सिस्टम को किसी रीयल-टाइम ऑपरेटिंग सिस्टम द्वारा प्रतिस्थापित करके सामान्य उद्देश्य वाले कम्प्यूटर्स को निम्न मात्रा वाले या प्रोटोटाइप एम्बेडेड सिस्टम्स के लिए अनुकूलित किया जा सकता है. विभिन्न प्रकार की सॉफ्टवेयर संरचनाओं का प्रयोग प्रचलित है. इस डिजाइन में, सॉफ्टवेयर में केवल एक लूप होता है. यह लूप सब-रूटीन्स को कॉल करता है, जिनमें से प्रत्येक द्वारा हार्डवेयर या सॉफ्टवेयर के एक भाग का प्रबंधन किया जाता है. यदि इवेन्ट हैण्डलर्स को निम्न-विलंबता की आवश्यकता हो तथा इवेन्ट हैण्डलर्स छोटे और सरल हों, तो इस प्रकार के सिस्टम्स का प्रयोग किया जाता है. इसके लाभ और हानियां नियंत्रण लूप के समान ही हैं, अंतर केवल इतना है कि नया सॉफ्टवेयर जोड़ना सरल होता है, केवल एक नया कार्य लिखा जाता है या इसे क्यू-इन्टरप्रेटर में जोड़ दिया जाता है. सामान्य रूप में, माइक्रोकर्नल तब सफल होते हैं, जब कार्यों का आदान-प्रदान तथा कार्यों के बीच संवाद तीव्र हो और तब असफल होते हैं, जब ये धीमे हों. एक्सोकर्नल सामान्य सबरूटीन कॉल्स के द्वारा दक्षतापूर्वक संवाद करते हैं. हार्डवेयर, और सिस्टम में उपस्थित सम्पूर्ण सॉफ्टवेयर, अनुप्रयोग प्रोग्रामर्स के लिए उपलब्ध और उनके द्वारा वितान्य होता है. एम्बेडेड लिनक्स [Embedded Linux] और विन्डोज़ CE [Windows CE] एम्बेडेड मोनोलिथिक कर्नल के सामान्य उदाहरण हैं.