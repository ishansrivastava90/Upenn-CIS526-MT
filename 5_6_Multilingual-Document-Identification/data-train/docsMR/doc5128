Pertandingan ini telah dimenangi oleh Teyona Anderson dari Woodstown, New Jersey menentang Allison Harvard. Beliau diwakili oleh agensi model terkemuka Elite Model Management, memenangi kontrak $100,000 bersama CoverGirl kosmetik, dan menjadi penghias muka hadapan majalah Seventeen serta liputan sebanyak enam muka surat di majalah tersebut. Seramai 34 finalis dibawa ke Caesars Palace di Las Vegas dan mereka dikehendaki untuk tampil dengan pakaian bertemakan "dewi Roman" ketika menjalani sesi penggambaran pertama yang memberikan fokus kepada profil masing-masing. Mereka turut berpeluang untuk menunjukkan cara jalan di atas pentas peragaan di hadapan Miss J sebelum bertemu dengan Tyra Banks yang tampil sebagai dewi Roman di sebelah malam. Ketika sesi temuduga, London membuat pengakuan bahawa dia adalah merupakan pengkhutbah jalanan manakala Tahlia merupakan mangsa lecur sewaktu kecil. Angelea juga mendedahkan bahawa dia mempunyai seorang anak perempuan yang telah meninggal dunia. Setelah sesi temuduga berakhir, hanya 21 orang semifinalis yang dipilih untuk mara ke peringkat seterusnya. Para finalis yang tinggal kemudiannya menjalani sesi penggambaran yang menggambarkan pelbagai jenis dewi. Sandra dan Angelea terlibat dalam pertengkaran sewaktu berada di set, mengakibatkan konsentrasi Angelea terganggu. Setelah perbincangan dan pemilihan terakhir dijalankan, Tyra mengumumkan 13 peserta yang terpilih pada musim kali ini. Setelah bertemu di bumbung Empire State Building di mana Celia diberikan kunci oleh Nigel dan Paulina, kesemua 13 peserta berpindah ke rumah agam mereka di New York City. Menyedari bahawa hanya 12 katil yang disediakan, Celia mengambil katil Sandra, dan Sandra memulakan kekacauan dengan mengambil semula katil yang dipilihnya sehingga London mengalah dan menyerahkan katil miliknya. Allison, Fo, Teyona, Celia dan London berjaya menghasilkan gambar yang menarik manakala Sandra, Isabella, Tahlia dan Jessica terpaksa bergelut. Gambar Allison sebulat suara dipilih sebagai gambar terbaik dan gambar miliknya akan dipaparkan sebagai gambar digital di rumah agam mereka, seperti dalam Musim 11,. Isabella dan Sandra ditempatkan di kedudukan dua tercorot. Isabella disingkirkan kerana memiliki gambar yang lebih lemah sungguhpun Sandra mempunyai persembahan yang kurang meyakinkan di pertunjukan fesyen mahupun semasa sesi penggambaran. Tyra Mail mengumumkan bahawa perubahan imej akhirnya tiba. Kebanyakan daripada para peserta gembira dengan imej baru mereka namun keyakinan Fo terjejas kerana memiliki rambut yang begitu pendek. Dalam sejarah pertama Top Model, Natalie tidak diberikan sebarang perubahan imej kerana penampilannya dianggap sebagai seorang model. Keesokan harinya, kesemua peserta menjalani cabaran pertama mereka. Dengan tiga orang dalam satu kumpulan, mereka dikehendaki untuk mencari seorang wanita yang memiliki intipati seorang CoverGirl dan menjadi jurucakap untuk jenama tersebut, dan juga membantu wanita tersebut bersolek. Kumpulan 1 yang terdiri daripada Aminat, Celia dan Sandra dipilih sebagai pemenang dan mereka memenangi sesi penggambaran yang akan dipaparkan di Walmart.com sungguhpun Sandra tidak banyak membantu. Sesi penggambaran mingu ini memerlukan kesemua peserta untuk mengendalikan pencahayaan diri mereka menggunakan lampu nyala. Kekecewaan Fo terhadap imej barunya menyebabkan dia menangis di set, mengganggu sesi penggambarannya. Para juri menyukai gambar yang dihasilkan oleh Teyona, Celia, Allison, Natalie dan London tetapi mereka berasa tidak gembira dengan gambar yang dihasilkan oleh peserta yang lain. Sungguhpun memiliki gambar yang mantap, Fo ditempatkan di kedudukan dua terbawah kerana para juri berasa tidak yakin bahawa dia mampu menjadi seorang yang fleksible. Namun dia diselamatkan apabila Jessica disingkirkan kerana kegagalannya untuk memaparkan kecantikannya dalam gambar yang dihasilkannya. 11 peserta yang tinggal dibawa ke Charm School milik Miss J untuk berlatih gaya jalan di atas pentas peragaan. Peserta Musim 9 Bianca dan Chantal turut hadir untuk memberikan nasihat kepada para peserta. Sekembalinya di rumah agam, kekalutan berlaku apabila Natalie menyatakan bahawa gambar yang dihasilkan Tahlia pada minggu lalu adalah gambar paling lemah di antara mereka. Teyona mendapat rambut palsu yang baru setelah Tyra memberitahu bahawa imej baru yang dimilikinya adalah bukan seperti yang dikehendaki. Kesemua mereka menjalani cabaran sebagai model pentas peragaan untuk Jill Stuart dan dikehendaki untuk menunjukkan pakaian rekaan Spring Collection pada pertunjukan fesyen Jill Stuart sambil membawa plastik beg membeli-belah di mana Celia dan Natalie berjaya menunjukkan persembahan yang memberangsangkan. Natalie dipilih sebagai pemenang sungguhpun melakukan kesilapan setelah berpusing di pentas peragaan dengan tidak teratur. Dia memenangi barang-barang terpilih daripada koleksi Jill Stuart. Sandra menghasilkan gambar yang menarik dengan gaya editorialnya dan menerima panggilan pertama. Aminat, Fo dan Tahlia turut menerima pujian kerana menghasilkan gambar-gambar yang terbaik. Namun begitu, Allison menghampakan para juri kerana terlalu menganalisis dirinya sewaktu penggambarannya dan dia ditempatkan di kedudukan dua tercorot bersama Nijah. Walau bagaimanapun, Nijah menjadi peserta yang ketiga disingkirkan kerana gambarnya yang hambar serta terlalu bergantung pada kecantikannya untuk terus mara di dalam pertandingan. Toccara Jones daripada Musim 3 melawat para peserta untuk parti sebelum tidur serta memberikan nasihat kepada mereka tentang tanggapan pertama melalui personaliti. Keesokan harinya, mereka diajar oleh Benny Ninja tentang penggayaan tubuh badan menggunakan pelbagai genre muzik. Kebanyakan daripada mereka bergelut, tetap Natalie dan Celia dipuji kerana begitu kreatif. Malam itu, kesemua mereka menghadapi cabaran yang memerlukan mereka untuk bertanding gaya tubuh badan di dalam kumpulan menentang sesama sendiri dan dinilai berdasarkan sorakan para penonton. Celia dan Natalie mara ke peringkat akhir, namun Celia dipilih sebagai pemenang. Keyakinan Tahlia kembali goyah setelah menerima reaksi negatif daripada para penonoton sewaktu persembahannya dan dia bercadang untuk menarik diri daripada pertandingan. Hal ini menimbulkan pelbagai reaksi daripada para peserta, terutamanya Celia, yang begitu tergamam setelah memikirkan Tahlia mungkin akan mara daripada peserta yang ingin memenangi pertandingan tersebut. Selepas penyingkiran, Celia memberitahu Tyra bahawa Tahlia ingin menarik diri daripada pertandingan, dan dia merasakan bahawa adalah tidak adil peserta yang mempunyai minat menjadi mangsa penyingkiran. Namun begitu, kenyataan Celia disangkal oleh Tyra yang menyatakan bahawa Tahlia adalah orang yang sepatutnya menyatakan perasaannya, bukan Celia. Dengan itu, keputusan juri adalah muktamad. Pertengkaran daripada penyingkiran minggu lalu semakin memuncak sekembalinya kesemua peserta di rumah agam mereka dan akibatnya, sebuah jurang tercipta di antara Aminat, Teyona dan Tahlia dengan peserta yang lain. Cabaran minggu ini memerlukan para peserta untuk bergaya menggunakan gambar Tyra yang telah dipotong di bahagian wajah. Celia mendapat kritikan kerana terlalu fokus pada badannya manakala London dan Natalie cemerlang. Natalie dipilih sebagai pemenang dan menerima 50% filem ekstra untuk sesi penggambarannya yang akan datang. Sekembalinya di rumah agam, Tahlia dan Celia berbincang tentang penyingkiran minggu lepas dan Tahlia menyatakan rasa kekecewaannya terhadap tindakan Celia. Celia tidak menyesali tindakannya dan dia juga tidak berniat untuk memalukan Tahlia, lalu meminta maaf. Dia yakin bahawa dia akan disingkirkan pada panel seterusnya. Sesi penggambaran minggu ini menyaksikan kesemua peserta mengambil gambar kecantikan menggunakan pelbagai bedak berwarna. Cabaran minggu ini memerlukan para peserta untuk menjadi pengarah kreatif untuk sesi penggambaran pesaing mereka untuk iklan South Pole Junior. Allison menunjukkan prestasi yang baik kepada Jay dengan personalitinya yang ceria, manakala Aminat menggunakan terlalu banyak masa memilih pakaian dan hanya mempunyai 4 minit untuk menyiapkan Natalie. Celia memberikan arahan dengan baik tetapi dia memilih gambar Fo yang terpotong di bahagian kaki. Tahap kreativiti Teyona mengagumkan Jay dan dia dipilih sebagai pemenang dan memenangi peluang untuk muncul di majalah Seventeen edisi Jun yang dikongsinya bersama Aminat dan Celia. Keesokan harinya, Jay melawat para peserta di rumah agam mereka dan membawa sekumpulan jurumekap. Penyanyi R&B Ciara tiba di set penggambaran dan kesemua peserta dikehendaki untuk menggambarkan peminat Ciara yang terlilit di wayar mikrofon. Sementara Teyona, Fo dan Natalie cemerlang, Aminat dan Allion sebaliknya bergelut. Peningkatan berat badan London semakin ketara dan Jay berbincang tentang hal itu selepas sesi penggambaran London. Setibanya di São Paulo, Brazil, seramai enam peserta yang tinggal disapa oleh pengacara Brazil's Next Top Model, Fernanda Motta dan mereka bertanding secara berpasangan untuk menghantar bunga kepada Helô Pinheiro yang dikenali sebagai “The Girl from Ipanema”. Natalie dan Fo adalah pasangan pertama yang sampai dan mereka menerima hadiah dan kunci ke rumah baru mereka. Keesokan harinya, para peserta belajar seni Capoeira dan Celia secara tidak sengaja tertendang wajah Aminat semasa latihan. Mereka kemudiannya dicabar untuk melakukan seni tersebut dan pada masa yang sama cuba untuk menghasilkan gambar. Kebanyakan mereka bergelut, kecuali Fo yang terpilih sebagai pemenang, dan dia memperoleh 50% filem untuk sesi penggambarannya manakala seorang peserta yang dipilihnya akan kehilangan 50% filem. Fo yang masih terasa dengan tindakan Teyona yang tidak memilihnya sewaktu memenangi cabaran pada episod lepas, memilih Teyona untuk hilang 50% filem. Sesi penggambaran minggu ini memerlukan peserta untuk menjadi ikon Brazil, Carmen Miranda. Allison mengagumkan Jay dengan kekreativitinya sementara Teyona cemerlang sungguhpun mempunyai 25 filem. Sebaliknya, Aminat dan Fo bergelut untuk menghasilkan gambar. Di panel, gambar Allison menerima pujian kerana berjaya menggambarkan ikon tersebut manakala gambar Teyona dianggap sebagai satu-satunya gambar “model” di antara semua. Namun, penampilannya dikritik kerana tidak kelihatan sebagai seorang model. Celia turut dikritik kerana tidak kelihatan muda. Natalie dan Aminat ditempatkan di kedudukan dua terbawah kerana gambar mereka yang hambar. Para juri melihat lebih banyak potensi pada diri Aminat dan menyingkirkan Natalie kerana personalitinya yang tidak menarik dan juga gambar-gambar yang lemah sepanjang pertandingan. Peserta yang tinggal bertemu Paulo Borges, Pengarah Minggu Fesyen São Paulo sebelum dihantar untuk bertemu dengan pereka fesyen di bandar São Paulo. Sungguhpun memiliki portfolio gambar fesyen tinggi, cara berjalan Allison menjadi masalah besar buatnya, sementara umur Celia menjadi masalah untuk sesetengah pereka fesyen. Personaliti Aminat dan cara berjalannya dipuji dan dia berjaya menempah dua daripada tiga pereka fesyen yang ditemuinya. Fo bertemu dengan kesemua pereka fesyen namun dia gagal untuk menempah sebarang pereka fesyen. Celia dan Fo disingkirkan daripada cabaran tersebut kerana lewat, sementara peserta lain diterbangkan ke ibu pejabat Minggu Fesyen melalui helikopter untuk bertemu dengan Paulo. Teyona memenangi cabaran tersebut kerana dia ditempah oleh tiga pereka fesyen, dan dia memenangi koleksi pakaian daripada setiap pereka fesyen. Untuk sesi penggambaran minggu ini, kesemua peserta bergaya dengan menggunakan pakaian dalam fesyen tinggi dan dikehendaki untuk menonjol di dalam sekumpulan pelancong di tepi pantai. Allison dipuji kerana kebolehannya bekerja dalam set dan berhubung dengan baik dengan persekitarannya manakala Teyona dipuji kerana pemahamannya terhadap sudut wajahnya. Aminat, Celia dan Fo sebaliknya bergelut untuk mendapatkan gambar terbaik. Para peserta tiba di Águia de Ouro dan bertemu Paulina. Mereka belajar tentang langkah tarian samba. Keesokan harinya, mereka dicabar untuk menari sambil mencipta detik-detik ceria melalui tarian tersebut. Celia berjaya menenangkan wajahnya dan dia dipilih sebagai pemenang kerana persembahannya yang meyakinkan. Dia memenangi barangan kemas Ara Vartanian bernilai lebih $7,000 yang dikongsinya bersama Allison. Untuk sesi penggambaran minggu ini, para peserta dibawa ke hutan Brazil di mana mereka mengenakan pakaian yang menyerupai burung eksotik yang duduk di sarang, dan Tyra hadir selaku jurugambar mereka. Ketenangan Allison di set mendapat pujian dan Celia turut dipuji kerana kelihatan segar dan kreatif. Sebaliknya, kegagalan Aminat untuk menggunakan wajahnya untuk mendapatkan cahaya menjadi masalah, sementara Teyona bergelut dengan pelbagai elemen sewaktu penggambarannya. Di panel, gambar Allison dinobatkan sebagai gambar terbaik dan dia menerima panggilan pertama, diikuti oleh Teyona yang kemudiannya menangis kerana terlalu risau akan prestasinya. Kegagalan Aminat untuk memahami sudut wajahnya agak merisaukan para juri dan dia ditempatkan di kedudukan dua terbawah bersama Celia yang dikritik kerana kelihatan terlalu matang. Sungguhpun Celia diberitahu dia memiliki portfolio yang lebih baik, dia akhirnya disingkirkan kerana usianya yang terlalu tua. Ketiga-tiga finalis yang tinggal merakamkan komersil CoverGirl mereka. Aminat dikritik kerana tidak memberikan ekspresi wajah namun keseluruhan komersilnya dianggap yang terbaik oleh panel. Allison tidak mengingati ayatnya namun dia berjaya merakamkan komersil yang baik manakala Teyona gagal untuk memberikan persembahan yang terbaik kerana terlalu gemuruh. Kemudiannya, mereka menjalani sesi penggambaran iklan berceta CoverGirl. Allison menerima panggilan pertama untuk kali yang keempat kerana gambarnya yang mengagumkan sungguhpun komersilnya tidak begitu memberangsangkan. Kegagalan Aminat untuk menyerlahkan kecantikannya dalam gambar menghampakan juri, sungguhpun komersilnya dianggap begitu mantap. Gambar Teyona menerima pujian namun dia dikritik kerana persembahan komersilnya yang teruk. Dengan penampilan Aminat selama empat kali di kedudukan dua terbawah manakala Teyona buat pertama kali, para juri membuat keputusan bahawa gambar-gambar Aminat tidak setanding dengan Teyona dan dia akhirnya disingkirkan. Dua finalis yang tinggal menjalani penggambaran muka depan majalah Seventeen dan mereka menunjukkan prestasi cemerlang yang mengagumkan Ann Shoket. Kemudian, untuk persembahan mereka yang terakhir, Allison dan Teyona bertanding di pertunjukan fesyen pakaian dalam Rosa Chá di mana mereka menunjukkan cara jalan penuh ghairah, menari dengan pergerakan tarian samba dan merangkak dengan penuh provokatif di penghujung acara. Kedua-dua finalis kemudiannya dipanggil semula dan Tyra mengumumkan Teyona sebagai pemenang kedua-belas America’s Next Top Model. 12
