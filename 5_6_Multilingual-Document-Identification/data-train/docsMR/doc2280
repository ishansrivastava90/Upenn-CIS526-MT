Największym wówczas problemem dla działaczy było organizowanie sprzętu sportowego, zwolnień zawodników na mecze i szukanie pieniędzy na utrzymanie podstawowej działalności. Budżet Włókniarza opierał się w tamtych latach na składkach, które płaciła załoga zakładu. Warto też wspomnieć, że zawodnicy nie otrzymywali żadnych diet ani wynagrodzeń. Na mecze jeżdżono najczęściej samochodem ciężarowym marki "Lublin". Mimo tych przeciwności nikt nie poddawał się i koło sportowe coraz mocniej rozrastało się, chociaż piłkarze grali wtedy w klasie B. W 1952 r. obchodzono już skromny jubileusz 5-lecia koła. Odbywało się to w warunkach kolejnych przekształceń organizacyjnych, ponieważ po oficjalnym otwarciu 7 lipca 1951 r. Gorzowskich Zakładów Włókien Sztucznych, firma ta została przeniesiona do resortu "chemicznego". Dla Włókniarza oznaczało to, że należało przejść do zrzeszenia chemii, mającego nazwę Unia. Formalnie nastąpiło to na przełomie 1952/53 roku i od tego właśnie momentu klub przyjął trzecią już w historii nazwę. W 1953 r. pierwszy poważniejszy sukces odnieśli piłkarze, którzy awansowali do III ligi. Trenerem był przedwojenny reprezentant Polski - Teodor Peterek. Zdobyli Puchar Polski na szczeblu okręgu. W 1958 r. piłkarze Unii odnieśli poważny sukces, jakim był tytuł mistrza ligi okręgowej i udział w walkach eliminacyjnych o wejście do II ligi. Pierwsze podejście było nieudane, ale już rok później, 1 listopada 1959 r. piłkarze w niebiesko-białych barwach świętowali upragniony awans na zaplecze ekstraklasy. Sukcesy klubu, który w międzyczasie - w styczniu 1961 r. - zmienił nazwę na Zakładowy KS Stilon były jednak osiągnięciami ponad stan ówczesnych finansów, a przede wszystkim bazy. Piłkarze po roku spędzonym w II lidze spadli z powrotem do klasy okręgowej, a potem nawet do klasy A. Aby uzdrowić gorzowską piłkę, grupa działaczy powołała Gorzowski Klub Piłkarski, przejmując tradycje Stilonu, jednak kłopoty finansowe klubu znacząco przełożyły się na jego kondycję. Załamanie przyszło w 1997 roku, gdy drużyna spadła do III ligi. Potem na rok wycofano zespół z rozgrywek. Nie przystąpiono do rozgrywek w sezonie 2001/2002. W tamtych czasach sukces GKP to zdobycie Pucharu Polski na szczeblu okręgowym w 2000 roku. Rok 2001 zapisał się niechlubnie w historii piłki nożnej w Gorzowie. Jedyna poważna drużyna w mieście nie została zgłoszona do żadnych rozgrywek. Przez cztery lata w niewyjaśniony sposób wydano kilka milionów  złotych, jakie klub uzyskał ze sprzedaży jednego z bocznych boisk pod budowę hipermarketu. Po roku GKP znów grał, choć tylko w lidze okręgowej. I znów tymi, dla których dobro klubu było najważniejsze, byli kibice. Towarzyszyli piłkarzom we wszystkich meczach wyjazdowych. W roku 2003 dotychczasowi działacze postanowili oddać władze w inne ręce. Dziś mówi się o tym wydarzeniu, jako o "punkcie zwrotnym w historii futbolu w Gorzowie". Llubem zaczęli zarządzać ambitni i żądni sukcesu ludzie z biznesmenem Sylwestrem Komisarkiem na czele. Podczas wyborów doszło do porozumienia pomiędzy kibicami a klubem, na mocy którego podczas meczów funkcję ochrony pełnili sami kibice. Dzięki temu było spokojnie, a na Myśliborskiej zaczęły pojawiać się całe rodziny. W grudniu 2003 roku tragiczną śmiercią zginął wiceprezes klubu Sebastian Iwaszko. W tym czasie dochodziło do wielu reform, reorganizacji, przez co drużyna, a co za tym idzie także kibice, musieli jeździć do odległych zakątków kraju – od I ligi. W 2009 roku GKP fuzją przejął K.S. Galakticę Dzierżów, w celu utworzenia drużyny rezerwowej pierwszego gorzowskiego zespołu GKP. Galaktica został założony w 2004 roku przez obecnego prezesa rezerw Zbigniewa Króla. W sezonie 2008/09 drużyna występowała pod nazwą firmy sponsorującej, czyli Galaktica Lindo-Gobex Dzierżów. Przyjęła nazwę GKP II Galaktica Dzierżów, drużyna występowała na boisku w Remes Puchar Polski wyeliminował Legię Warszawa, z którą przegrali 0-2 i odpadli z Pucharu. To był najwyższy szczebel tych rozgrywek GKP-1/16 RPP. W 2010 roku z funkcji wiceprezesa do dymisji podał się Tadeusz Babij, również członek zarządu Adam Pazurkiewicz. Działające grupy kibiców Stilonu m.in. Ultras Stilon, Stilon Fighters '06, Stilonowcy oraz Stara Gwardia.  Fani Stilonu znani są również z przywiązania, nie tylko do Gorzowa, ale i do ziemi lubuskiej. Mimo że obecnie zorganizowany fan-club istnieje jedynie w Lubniewicach, takie miejscowości jak Zielonej Górze jest grona sympatyków Stilonowców, którzy jeżdżą na najważniejsze mecze. Zgoda z Widzewem , Stilonowcy w tym czasie mieli dwie poważne zgody – z Widzewem i Chrobrym Głogów. W 1996 roku na meczu Pucharu Polski z ówczesnym mistrzem kraju z Łodzi na trybunach zasiadło około 10 tysięcy osób. Sam młyn liczył ponad 400 najzagorzalszych fanów. Niestety rok później Stilon spadł do III ligi, co spowodowało systematyczny spadek ilości kibiców chętnych do przyjścia na stadion. Po spadku Widzewiacy zerwali zgodę ze Stilonem, a zgoda z Chrobrym przerodziła się w kosę. Kibice Stilonu są najbardziej wrogo nastawieni do klubu z tego samego miasta, jest to Stal Gorzów. Stilonowcy oprócz Stali Gorzów najbardziej nienawidzą się z klubem ze Pogonią. Oprócz tych dwóch klubów kibice z Gorzowa również nie przepadają za kibicami Chrobrego Głogów,Rakowa Częstochowa i Floty Świnoujście oraz Falubazu Zielona Góra.