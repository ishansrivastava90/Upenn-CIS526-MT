Målet med Wikipedia är att skapa ett trovärdigt och täckande uppslagsverk där så många människor som möjligt får tillfälle att bidra med kunskap. Men Wikipedia försöker inte sticka under stol med att det finns en del problem med att vara en öppen encyklopedi, d.v.s. att vem som helst kan redigera i stort sett vilka sidor som helst. Wikipedias presskontakt och övriga användare får ofta frågor från journalister och media om kvaliteten på artiklarna i Wikipedias encyklopedi. Den här artikeln är ett försök att samla och svara på en del av den kritik som framförts samt att sätta frågan i sitt rätta perspektiv. pokersajter eller reklamfyllda sidor. Sedan en tid finns ett team av frivilliga användare som mer riktat ägnar sin tid åt klottersanering, se Projekt klottersanering, och det finns även en del "robotar", d.v.s. specialskrivna dataprogram som kan ta bort klotter på ett effektivt sätt. De flesta sådana faktafel rättas till i och med att artikeln genomgår vanliga redigeringar. Vissa användare går igenom artiklar och korrekturläser. Andra har sina expertområden som de bevakar noggrant, och förbättrar när de kan. Ytterligare andra använder Wikipedias systerprojekt på andra språk, andra externa sajter på nätet, och annan referenslitteratur för att kontrollera artiklars korrekthet. Efter hand har kraven på källhänvisningar ökat. Från att enbart ha haft "Källor" i slutet av artiklarna, har allt fler fått regelrätta källhänvisningar. Projekt källhänvisningar är ett tecken på att trovärdigheten har fått ökad betydelse för Wikipedia i allmänhet. Det är ett problem på Wikipedia att vissa viktiga specialämnen saknar skribenter, och därför är tunnare än de förtjänar. Det är också ett faktum att många användare gillar populärkultur och skriver om vad de vet om sina intressen. Samtidigt förs det en levande debatt om den här frågan på många olika ställen, till exempel i Projekt saknade artiklar och i Kvalitetsgranskningstabellerna. Med tiden kommer det här problemet att bli mindre. Med tanke på att andelen klottrare, bidragsgivare med felaktiga uppgifter och förtalare troligen kommer att vara konstant framöver, kommer även andelen skötsamma att vara konstant, och de sistnämnda är många fler. Det betyder att många skötsamma användare bevakar de relativt få som stör Wikipedias funktioner. Eftersom det ofta tar kortare tid att återställa och rätta till än att sabotera, eftersom fler artiklar kommer att övervakas av de skötsamma användarna, och eftersom fler bra användare innebär fler läsvärda och utmärkta artiklar, kommer kvaliteten på Wikipedia att öka snabbare än antalet användare på ett sätt som knappast kan sägas gälla i lika hög grad för traditionella encyklopedier.