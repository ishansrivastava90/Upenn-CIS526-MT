Suomessa elokuva on esitetty Rakkautta & Anarkiaa -festivaaleilla vuonna 2008. Om menee katsomaan Shantipriyan uusinta elokuvaa Dreamygirl ja kohtaakin Shantipriyan nopeasti. Myöhemmin Omin ja Shantipriyan ollessa kuvaamassa elokuvaa, Om pelastaa Shantin tulen keskeltä, kun kohtaukseen kuulunut tuli karkaa käsistä. Shanti on tästä erittäin kiitollinen ja heistä tulee ystäviä. Om pyytää Shantipriyalta vastapalvelukseksi yhtä iltaa tämän kanssa, ja Shanti suostuu. Heidän illanviettonsa loppuu kumminkin, kun Shanti poistuu yllättäen. Eräänä iltana Om huomaa Mukeshin saattavan Shantia Om Shanti Omin kuvauspaikalle. Hän odottaa heitä talon ulkopuolella, muttei nää eikä kuule, mitä on tekeillä. Talon sisällä Mukesh kertoo Shantille, että hän peruuttaa elokuvan teon, julkistaa heidän suhteensa sekä kertoo haluavansa suuret häät elokuvan kulisseissa suuren kattokruunun alla, ja että häiden jälkeen kulissit purettaisiin. Shanti on onnensa kukkuloilla, mutta silloin Mukesh ilmaisee vihansa Shantin aiempia vaatimuksia vastaan, ja kertoo pitävänsä häntä syypäänä hänen menestymisensä hidastumiselle. Tämän jälkeen Mukesh tönäisee Shantin maahan ja sytyttää kulissit palamaan jättäen Shantin loukkuun palavaan taloon. Shanti pyytää Mukeshia päästämään hänet pois, mutta Mukesh ei välitä, vaan kävelee kylmästi pois. Loppuelokuvassa esiintyvä Om on Om Kapoor, joka on onnettomuudessa kuolleen Om Prakash Makhijan reinkarnaatio. Omin seuraava elokuva päätetään kuvata Om Shanti Omin palaneissa raunioissa. Kun Om saapuu paikalle, tulee hänelle mieleen muistoja edellisestä elämästään. Pian tämän jälkeen hän tapaa Mukesh Mehran, josta on kolmessakymmenessä vuodessa tullut menestynyt Hollywood-tuottaja. Pian Om muistaa menneen elämänsä kokonaan ja tapaa pitkästä aikaa äitinsä Belan ja ystävänsä Pappun. Mukesh menee puhumaan asiat selviksi Omin kanssa, mutta he aloittavat tappelun. Yhtäkkiä Shantipriyan oikea aave ilmestyy ja kertoo Omille, että sinä iltana kun hän kuoli, Mukesh tuli hakemaan hänen ruumistaan tulipalon sammuttua. Mukeshin ihmeeksi Shanti ei ollutkaan kuollut, joten tämä hautasi naisen kattokruunun alle. Kun Mukesh yrittää tappaa aaveen luullen tämän olevan Sandy, Om ottaa Mukeshin aseen ja ampuu tätä jalkaan. Mukesh kaatuu suoraan kattokruunun alle siihen kohtaan, missä hänen ja Shantin piti mennä naimisiin. Om aikoo ampua Mukeshia uudestaan tappaakseen tämän, mutta Shantipriyan aave estää häntä ja tiputtaa kattokruunun Mukeshin päälle. Mukesh kuolee heti. Pian Om näkee Sandyn ja Pappun ja tajuaa silloin, että häntä ei auttanutkaan Sandy vaan oikea Shantipriya. Om kerkeää luoda Shantiin vielä silmäyksen ennen kuin tämä katoaa. Elokuva loppuu siihen, että elokuvan tähdet tulevat ulos limusiinista kuin olisivat menossa elokuvan ensi-iltaan. Viimeinen autosta tuleva henkilö on elokuvan ohjaaja Farah Khan. Elokuvan soundtrack julkaistiin 18. syyskuuta 2007. Musiikin ovat säveltäneet Vishal ja Shekhar ja laulunsanat on kirjoittanut Javed Akhtar.