На 20-му році життя пішов у московський Богоявленський монастир і в 1320 році, перебуваючи під керівництвом старця Геронтія, прийняв чернецтво з ім’ям Олексій. Володимирського і Суздальського, а 1354 року патріархом Калістом затверджений «архієпископом Києва й великої Русі з титулом всечесного митрополита й екзарха». Святитель Олексій був мудрим державним діячем. Його сприяння великому Московському князеві Іоанну Іоанновичу остаточно підняло Москву, допомогло підпорядкувати навколишні князівства Московському та поклало початок скиненню монгольського ярма. Після смерті великого князя Іоанна Іоанновича святитель Олексій став опікуном його малолітнього сина Дмитра. У турботі за батьківщину святитель виявив мудрість, миротворчість, строгість і водночас обережність та обдуманість. Ризикуючи власним життям, він двічі їздив у Золоту Орду. Під час однієї з таких подорожей відкрився дивовижний дар святителя Олексія, коли він після молитви до Бога зцілив дружину хана Чанибека Тань дулу. Вдруге він їздив до грізного хана із клопотанням за всю Руську землю. Лагідною й розумною бесідою він приборкав лють хана і вдало повернувся на батьківщину, несучи мир співвітчизникам. Смерть святителя Олексія була мирною й безболісною. Літопис повідомляє, що святий відчув наближення кончини, покликав свого духовного сина великого князя Дмитра Івановича, благословив його і заповів покласти своє тіло не в церкві, а біля вівтаря. Згідно з іншими джерелами, перед своєю смертю він відслужив Божественну літургію і причастився Святих Таїн, потім, побажавши всім миру й любові, мирно віддав Господу свою душу. Помер митрополит Олексій 12 лютого 1378 року в Чудовому монастирі. 20 травня 1431 року в обителі обвалилася церква, в якій було поховано святителя Олексія. Каміння пошкодило труну, в якій і знайшли нетлінні мощі святителя.