Force Z adalah sebuah detasmen kapal Thomas "Tom" Spencer Vaughan Phillips, seorang pegawai ternama Tentera Laut Diraja. Force Z dihantar ke Singapura untuk mengukuhkan pertahanan Semenanjung Tanah Melayu untuk mengelakkan serangan penaklukan oleh pihak Jepun. Pasukan ini tiba di Singapura pada 2 Disember 1941. Apabila menerima laporan bahawa pasukan penaklukan Jepun sedang bergerak ke arah Semenanjung Tanah Melayu, Laksamana Tom Phillips membawa Force Z ke arah utara untuk berdepan dengan pasukan laut Jepun tersebut. Tetapi pada 10 Disember 1941, Force Z telah diserang oleh kapal terbang pengebom Jepun. HMS Prince Of Wales dan HMS Repulse ditenggelamkan. 840 pegawai dan kelasi daripada kedua-dua kapal berkenaan terbunuh, termasuk Laksamana Tom Phillips yang tenggelam bersama-sama kapal Laksamana HMS Prince of Wales. 10 Disember 1941 0100  Force Z menukar haluan supaya dapat berada di perairan Kuantan pada waktu terbit matahari 0220  Kapal selam Jepun I-58 nampak Force Z,  dan melepaskan tembakan 5 das torpedo tetapi tidak mengena. I-58 melaporkan kedudukan Force Z 0600  Kumpulan pertama kapal terbang Jepun berlepas dari Saigon â€“ terdiri dari 3 pesawat peninjau dan 9 pengebom G3M Nell 0735-0930  86 buah kapal penyerang torpedo berlepas dari Saigon untuk menyerang force Z 1030  Tom Phillipsmenerima kawat dari kapal pembinasa HMS Tenedos bahawa ia diserang oleh pesawat musuh 1113  Kumpulan pertama kapal terbang Jepun dikesan oleh Force Z 1115  Serangan udara pertama ke atas Force Z oleh 9 buah pesawat G3M2 Nell yang membuat serangan bom aras tinggi ke atas HMS Repulse tetapi kapal itu tidak menerima kerosakan serius. 1130  Radar di atas HMS Prince Of Wales mengesan kemaraan kumpulan kedua kapal terbang Jepun. 1142  Serangan torpedo pertama dilancarkan oleh kapal terbang Jepun. 1144  dua buah torpedo mengenai HMS Prince of Wales dan kapal itu mengalami kerosakan teruk. 1158  kumpulan ketiga kapal terbang menyerang 1220  26 buah pesawat G4M Betty membawa torpedo menyerang 9 daripadanya mensasarkan HMS Repulse. Kapal itu berjaya menembak jatuh 2 buah kapal terbang tetapi terkena dua buah torpedo. Kenaan kedua menyebabkan pengemudi kapal rosak dan tersekat. 1223  HMS Prince of Wales terkena 4 buah torpedo lagi, sementara HMS Repulse terkena 3 torpedo. HMS Repulse mula tenggelam. 1244  HMS Prince of Wales  terkena bom yang memburukkan lagi kerosakannya, 1305  Kapal Pembinasa HMS Express diarahkan rapat ke HMS Prince of Wales untuk menyelamatkan anak kapal. 1318  4 buah pesawat pejuang jenis Brewster Buffalo dari 453 Skuadron RAF tiba dan mengusir kapal terbang Jepun dari kawasan tersebut.