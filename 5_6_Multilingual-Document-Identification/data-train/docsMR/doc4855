کردی معیار کرمانشاه یک گروه معتبر سیاسی و اقتصادی و تحصیلی آن را به کار برند. دارای ادبیات تاریخی و نویسندگان بزرگ باشد. در یک منطقه ی مرکزی جغرافیایی رواج داشته باشد. سهولت گویش تعداد گویشوران اصیل و غیر اصیل در مقایسه با سایر گونه های زبان محبوبیت و مقبولیت گویش در بین گویشوران سایر گویش ها در کرمانشاه اکثر شخصیت های سیاسی، تجار و تحصیلکردگان در صورتی که به زبان فارسی تکلم نکنند عمدتاً به گویش کردی کرمانشاهی تکلم می کنند و عملاً کسانی نیز که در این موقعیت ها هستند حتا اگر گویش مادری خودشان کلهری، لکی، جافی یا هورامی باشد سعی می کنند در موقعیت های رسمی به گویش کرمانشاهی سخن برانند. با توجه به اینکه بیش از هزار سال است که کرمانشاه مرکز جغرافیایی و سیاسی و اقتصادی غرب کشور و نه تنها استان کرمانشاه است، پس گویشی که در این شهر رواج دارد می تواند واجد شرایط معیار بودن باشد. اگر تعداد گویشورانی را که امروزه در شهر کرمانشاه به این گویش تکلم می کنند، چه آنان که اصالتاً کرمانشاهی اند و چه آنان که از شهرهای اطراف به کرمانشاه مهاجرت کرده اند و این گویش را برگزیده اند، برشمریم مسلماً بسیار بیشتر از گویشوران کلهری است. در میان سایر گونه های کردی جنوبی با توجه به آن که گویش کرمانشاهی نقش میانجی دارد و حتا بسیارند کسانی که گویش مادری خودشان چیزی غیر از کرمانشاهی بوده ولی گویش کرمانشاهی را برای خود و یا فرزندانشان برگزیده اند، می توان به این نتیجه رسید که گویش کردی کرمانشاهی از محبوبیت و مقبولیت خوبی نسبت به دیگر گویش ها برخوردار است. البته باید توجه داشت که در شهر کرمانشاه هم زبان فارسی و هم زبان کردی کاربرد دارد و هر دو زبان در این شهر گویشوران اصیل دارند و قرنهاست که این دو زبان در کرمانشاه رایج می باشند. گویش فارسی که در کرمانشاه به کار برده می شود، فارسی کرمانشاهی نامیده می شود. از آن رو که زبان رسمی ایران فارسی است لذا در کرمانشاه فارسی ارجحیت بیشتری به کردی دارد و در موقعیت های رسمی فارسی صحبت می شود و نیز در موقعیت هایی که دو ناآشنا با هم شروع به مکالمه می کنند اگر اطمینان نداشته باشند که هر دو کردزبان هستند باید به فارسی صحبت کنند مگر اینکه مطمئن باشند که هر دو طرف مکالمه کردزبان هستند. در کرمانشاه حتا در موقعیت های رسمی فرهیختگان، سیاستمداران و تجار به فارسی کرمانشاهی صحبت می کنند و نه به فارسی معیار، مگر اینکه کرمانشاهی نباشند. البته گونه ای از گویش کرمانشاهی که فرهیختگان، سیاستمداران و تجار به کار می برند گونه ی افراد طبقه ی بالای جامعه یا اصطلاحاً بالا شهری است و با گونه هایی مانند درِ گاراژی و جز آن متفاوت است و به فارسی معیار نزدیک تر است.