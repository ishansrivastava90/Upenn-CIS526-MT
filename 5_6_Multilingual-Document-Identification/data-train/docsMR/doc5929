Av utseende kunne den likne på en pingvin, men var ikke i slekt med disse. Den var som nevnt en stor alkefugl, med et kraftig nebb. Ordet Geir er norrønt, og betyr «Spydodd», her siktes det nok til det kraftige og spisse nebbet. Geirfuglen var en dyktig svømmer som levde av Nord-Atlanteren. Den var et flokkdyr, og ruget i fuglekolonier på egnede steder langs kysten av Norge, Skottland, Shetland, Orknøyene, Færøyene, Island, Grønland, Labrador, Baffinland og Newfoundland. De svømte som lyn gjennom vannet og fanget fisk, mens den på land var ganske klumsete og lette å fange. Ute på havet kunne man finne dem svømmende i store flokker, men var raske til å forsvinne under overflaten hvis man nærmet seg dem. En nyere teori om navnets opprinnelse er imidlertid at det ikke var fuglene, men øya ved Newfoundland som ble omtalt som Penguin. Fuglekolonien på øya lå på en odde som stakk ut som et hode, og mengden med fugleskitt var så stor at den farget berget hvitt. Slik kan man tenke seg at øya ble omtalt som «øya med hvitt hode», Penguin Island. Årsaken til teorien er at det er navnet på øya som er den første kjente bruken av ordet Penguin. Den hvite flekken på fuglens hode er ikke så stor at den kan ses på avstand, ellers er hodet svart, og det skulle derfor ikke være så nærliggende at fuglen ble omtalt som «hvitt hode». De først dokumenterte omtalene av fuglen var «Penguin Fowles», da kunne man tenke seg at fuglene ble omtalt som «fuglene fra Penguin Island». Fiskerne oppdaget raskt at geirfuglene var lette å fange. Store mengder av dem kunne omringes, bord ble lagt fra berget over i fiskebåtene, og så kunne geirfuglene drives rett ombord. Slik ble tusener av geirfugler fanget og brukt som skipskost, ikke bare blant fiskerne, men også andre langveisfarende som trengte forsyninger underveis. Særlig aktiv var denne formen for anskaffelse av forsyninger på 1700-tallet, og helt på slutten av århundret var det nesten ingen geirfugler igjen på Penguin Island. De siste geirfuglene som ble drept på Penguin Island var i 1801-1802. Da geirfuglene forsvant fra Newfoundland, og også var blitt sjeldne andre steder, var det klart at fuglen kom til å bli utryddet. Da startet et absurd kappløp mellom de naturhistoriske museene i Europa om å skaffe seg en utstoppet geirfugl før det var for sent. Store summer ble utlovt for å skaffe til veie en død geirfugl som så kunne konserveres. Jakten på de siste geirfuglene ble intensivert, og hvis det i det hele tatt hadde vært en viss mulighet for at bortgjemte grupper av geirfuglen skulle kunne overleve, var fuglen dødsdømt nå. De siste geirfuglene som ble fanget og drept, var et geirfuglpar som ble oppdaget på Eldey, ei lita øy sør for Reykjanes på Island i 1844. De ruget på et egg, som ble kastet! Ubekreftede observasjoner av geirfugl ble gjort i Vardø i 1848, da 25-åringen Lauritz Odin Brodtkorb drepte den siste i Norge, og på Grønland flere ganger i 1850-årene. Navnet «Penguin» lever videre hos pingvinene. Det var Francis Drake som gav de flygeudyktige fuglene i Sørishavet dette navnet da han så dem ved Ildlandet i 1578. Navnet gav han dem da han syntes de lignet på Nord-Atlanterens pingviner, nemlig geirfuglen.
