С подобно име, той няма как да не е италиански автомобилен пилот въпреки че характера му не се покрива със стереотипа, защото той е спокоен, с малък темперамент и приятно поведение. Лоренцо Бандини работи като механик за Сеньор Фреди, който по-късно му става тъст, преди да отвори собствен гараж в Милано по-късно. Мечтите му са свързани изцяло с автомобилните състезания и той започва кариерата си с ФИАТ, а по-късно и с една Ланча „Апиа Загато“, с която печели победа в класа си на ралито „Миле Миля“ през 1957 година. По-късно през същата година си купува кола Волпини от „Формула Джуниор“ и завършва 3-ти в крайното класиране при дебюта си за Златната Купа на Сицилия на пистата в Сиракуза. През Льо Ман и печели второ място в 12 часа на Реймс заедно със Съртийс. Тези успехи го поставят в добра позиция и след една контузия на Майрезе, Лоренцо се връща в отбора за Ф1. Благодарение основно на усилията на Съртийс Ферари се връщат в правилния път и през 1964 година Бандини е Номер 2 до англичанина, като стоически понася тази позиция и успява да спечели първата си и единствена победа на неравната писта-летище „Целтвег“ в Австрия, където отпадат повечето лидери. В последният сезон на 1,5 литровите двигатели – 1965 година, не е белязан с особени успехи и въпреки че позицията на Бандини в отбора си остава същата, той не е доволен от статуквото и отношенията му със Джон Съртийс се влошават. Програмата на Ферари при спортните автомобили е ограничена, но Лоренцо печели Тарга Флорио заедно с Нино Вакарела. Напрежението остава и през 1966 година, когато Бандини се класира втори в Монако с модела Дино с 2,4 литров мотор, въпреки че тийм-лидера Съртийс е изявил желание да кара колата вместо, според него, по-маломощния 3-литров модел. Ситуацията не може да остане така и когато Съртийс напуска Маранело, Бандини се оказва в позицията на първи пилот. Губи сигурна победа в ГН на Франция на пистата Реймс, когато се скъсва жилото на газта. Тогава Лоренцо, благодарение на професията си като механик, успява да свърже жилото, като използва тел от близките бали слама, но завършва няколко обиколки зад победителя Джак Брабъм. Не успява да спечели и на Монца след проблеми с горивната помпа и Скарфиоти и Майк Паркс взимат първо и второ място.