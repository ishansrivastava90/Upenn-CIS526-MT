Doomsday is vooral bekend en berucht als het wezen dat Superman vermoordde in de verhaallijn The Death of Superman uit 1993. Doomsday is net als Superman afkomstig van de planeet Krypton. Hier werd hij gemaakt als een kunstmatig wezen. De menselijke Kryptonianen waren toen nog niet de dominante soort op de planeet. Krypton was in de tijd dat Doomsday werd gemaakt nog een wrede harde wereld waarin alleen de sterksten overleefden. Doomsdays schepper was een mysterieuze alien genaamd Bertron, die de ultieme levensvorm wilde maken. Hiervoor experimenteerde hij met huidige bewoners van de planeet, en onderwierp hen aan een proces van evolutie. Continu onderwierp hij zijn creaties aan een test, en als de levensvorm hierbij stierf, gebruikte hij diens restanten voor verder onderzoek. Na tientallen jaren werk resulteerde het onderzoek in het wezen Doomsday. Doomsday was in staat zichzelf razendsnel aan te passen aan alle omstandigheden. Indien hij stierf, kon hij zichzelf weer tot leven brengen en werd immuun voor hetgene waaraan hij was gestorven. Hij herinnerde zich echter nog wel alle keren dat hij was gestorven. Dit maakte dat Doomsday al het leven ging haten. Hij vermoordde zijn schepper, en begon met een slachtpartij door het universum. Dit begon 245000 jaar geleden op de planeet Baylan 5, waar hij onder andere vocht tegen Darkseid. Tevens bevocht Doomsday een Green Lantern. Uiteindelijk belandde Doomsday op Aarde, waar het schip waar hij mee reisde diep onder de grond belandde tijdens de landing. In 1993 brak Doomsday los uit zijn schip en terroriseerde Metropolis. Hij versloeg met gemak het complete Justice League team. De enige die een uitdaging voor hem vormde was Superman. De twee voerden een lange en intense strijd waarbij ze half Metropolis platgooiden. Uiteindelijk eindigde de strijd in een gelijke stand, toen Superman en Doomsday elkaar de genadeklap gaven. Na Supermans dood werd Doomsday’s lichaam meegenomen door Hank Henshaw. Hij bond het lichaam op een asteroïde, en bevestigde hier een elektronisch apparaat aan dat ervoor moest zorgen dat de astroïde met Doomsday nooit meer op een andere planeet zou neerstorten. Doomsday was ook nu in staat zichzelf weer tot leven te brengen. Zijn asteroïde werd gevonden door een schip. Doomsday vermoordde de hele crew van het schip, en belandde zelf op Apokolips, de thuisplaneet van Waverider's tijdreisapparaten om Doomsday naar het einde der tijden te sturen. Nadien doken nog een paar incomplete kopieën van Doomsday op, die vaak snel werden verslagen. De echte Doomsday keerde terug in de verhaallijn The Doomsday Wars. In dit verhaal gebruikte Brainiac zijn technologie om ook naar het eind de tijden te gaan en Doomsday op te halen. Vervolgens fuseerde hij met Doomsday om zo het machtigste wezen in het universum te worden. Doomsday bleek te sterk voor Brainiac, en de fusie werd al snel weer opgeheven. Doomsday werd hierna door Gog. Waar Doomsday nu is, is niet bekend. Doomsday kan zich ook immuun maken voor bepaalde type wapens en verwondingen. Doomsday bezit extreme fysieke kracht die zelfs die van Superman overtreft. Hij kon Superman bij hun tweede ontmoeting gemakkelijk aan, evenals Darkseid. Zijn weerstand tegen hitte, kou en verwondingen maken dat Doomsday in vrijwel elke wereld kan leven. Doomsday kan tevens overleven zonder voedsel, water of zuurstof.