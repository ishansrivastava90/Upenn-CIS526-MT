В детството си Винченцо показва добри математически умения, но резултатите в училище били слаби. Желанието на баща му е да стане или счетоводител или адвокат, но младежа е запленен от машините и наскоро създадените автомобили. Впоследствие става чирак на Джовани Черано, вносител на велосипеди от Торино, а той дори е обявен за счетоводител на фирмата, в брошура на компанията, издадена през 1898 година. Скоро Винченцо усъвършенства уменията си в инженеринга, проектирането и изработка на машини и агрегати, работи с голямо търпение, упоритост и решителност. В резултат вече можел да се справя със сериозни проблеми самостоятелно. Веднъж Ланча е изпратен да помогне на граф Карло Бишчерати ди Руфия, който притежава един Бенц. Когато те се срещат през февруари 1899 година, те бързо стават приятели. Това познанство става важно по-късно в кариерата на Ланча, тъй като е кредитиран от графа за предстоящия му бизнес, и дори проектира познатото лого на компанията, през 1911 година. Когато е на 19 години, Ланча става главен инспектор в големият производител на автомобили от торино - ФИАТ, а също е и тест пилот на компанията. Неговото умело управление на автомобилите впечатляват шефовете на ФИАТ, и скоро е поканен да управлява състезателен автомобилел, като първият му успех идва през 1900 г., във второто му състезание с автомобил ФИАТ. За съжаление, въпреки многото си пилотски качества, често страдал от механични проблеми. Първата кола която създава е построена през 1907 г., притежава двигател с 12 к.с., и е обозначена като Alfa, а на основата на този модел по-късно са създадени „Ламбда“ и „Aprilia“. Умира от инфаркт на 15 февруари 1937 година, на 55-годишна възраст, точно преди „Aprilia“ да бъде пусната в серийно производство. Той е погребан в родното Фобело.