Obitelj mu je iz Gwaliora, grada na sjeveru indijske države Madhya Pradesh. Stric je indijskog reprezentativca Chandrashekhara. Stariji je brat slavnog indijskog hokejaša Roopa Singha i Baisa Rajputa. Njegov otac Subedar Sameshwar Dutt Singh je bio djelatnom vojnom osobom, a također je igrao hokej na travi. Mladi Dhyan Singh nije ozbiljno naginjao športu, iako je volio hrvanje. Izjavio je da se ne sjeća je li ikad spomena vrijedno igrao hokej prije nego se priključio vojsci. Hokej je igrao ponekad sa prijateljima u Jhansiju. Dhyan Chand se priključio Indijskoj Vojsci u dobi sa 16 godina, 1922. godine . Subedar-Major Bale Tiwari je primijetio njegovo driblersko umijeće. Tiwari je bio hokejaški zanesenjak i odmah je prepoznao Dhyanov dar. Postao je njegovim mentorom i postavio je temelje njegovoj igri. Napadački red Ujedinjenih Pokrajina se u svim susretima pomicao precizno i glatko i to je odigralo veliku ulogu u njihovom uspjehu na turniru. Dhyan Chand kao središnji napadač i Marthins kao unutarnji desni su bili osobito sretni u međusobnom razumijevanju. Dhyan Chand je privlačio pozornost svojim vještim rukovanjem štapom. Njegove prodorne trke i točna dodavanja su izgleda osigurali mu mjesot u sastavu koji će sudjelovati na OI. Već na samom početku utakmice je bilo razvidno da je Dhyan Chand u najboljem izdanju. U kombinaciji sa Marthins je odvlačio lopticu prema desno i Marthins je odigrao dobro tako da mu je dobro dodao. Brz kao munja, Dhyan Chand je postigao pogodak. Loptica je udrila o štap jednog od obrambenih igrača i otišla u mrežu, ne davši nikakvu šansu vrataru Collieu. Pogodak unutar 3 minute od početka je bilo mnogo više nego što su najoptimističniji navijači Ujedinjenih Pokrajina mogli očekivati. Do kraja, Uj. Pokrajine su vodile tri prema nula. Indijski hokejaški savez je pisao vojnom odboru za šport neka omogući Singhu odlazak da bi sudjelovao na natjecanjima za Indiju. Njegova je postrojba to odbila. Chand Singh je primio vijest da ga je izabrao Indijski hokejaški savez bez ikakvih formalnosti. Ostali članovi reprezentacije su morali dokazati svoja umijeća na međupokrajinskom turniru, kojeg je osvojio Pandžab. Kao takav, 7 igrača iz Pandžaba su zaigrala za indijsku olimpijsku reprezentaciju. Pored Dhyana Chanda Singha, iz sastava olimpijskih prvaka iz 1928. su ostali Broome Eric Pinnigar, Richard Allen. Dhyanov brat Lala Shaha Bokharija se izabralo za kapetana. Jedne losanđeleske novine su pisale "Sveindijski hokejaški sastav koje je G. D. Sondhi doveo u Los Angeles braniti njihov naslov olimpijskog prvaka je bio kao tajfun sa istoka. Pregazili su i samo što nisu pomeli sa Olimpijskog stadiona jedanaestoricu igrača koji su predstavljali SAD." Nakon što su zaplovili iz New Yorka, indijsko je predstavništvo stiglo u Englesku. Krenuli su u intenzivnu turneju, odigravši devet susreta u raznim državama unutar dva tjedna, počevši od 2. rujna. Odigrali su četiri međunarodne utakmice, protiv Nizozemske, Njemačke, Čehoslovačke i Mađarske. Došli su do Cejlona i Indija, odigravši mnoštvo utakmice da bi platili svoje troškove. Turneju su zaključili sa 37 susreta, 34 pobjede, 2 neriješene i jednom se napustilo utakmicu. Dhyan Chand Singh je postigao 133 od 338 indijskih pogodaka. U Calcutti su Heroesi osvojili i turnir koji je bio otvoren samo indijskim klubovima, Lakshmibilas Cup. 1935. su obranili naslov osvajača Beightonova kupa, no nisu to uspjeli i iduće godine. Prosinca 1934. je Indijski hokejaški savez odlučio poslati sastav na Novi Zeland za Novu godinu. Dhyan Chand Singh i njegov brat su bili odmah izabrani. Kad je Nawab iz Manavadara odbio igrati, Chand je dobio kapetansku vrpcu. Iduće turneje, sastav je odigrao ukupno 48 utakmica, 28 na Novom Zelandu i ostatak u Indiji, na Cejlonu i Australiji. Indija je pobijedila na svim utakmicama, postigavši 584 pogodka i primivši samo 40 pogodaka. Chand je odigrao 43 od tih 48 susreta i postigao je ukupno 201 pogodak. Ova utakmica je ušla i u film Olympia. Sveukupno je Dhyan Singh na tri olimpijska turnira postigao 33 pogodka u 12 utakmica. Po povratku iz Berlina se vratio u regimentu. U razdoblju od 1936. do početka rata 1939. se Dhyan Singh se dosta posvetio vojnom hokeju na travi. Uz to je jednom posjetio Calcuttu dabi sudjelovao u Beightonovom kupu 1937. godine. Nakon toga je proveo četiri mjeseca u vojnom kampu u Pachmarhi da bi nazočio vojnoj naobrazbi. Kasnije je promaknut u poručnika. Nakon što se umirovio, predavao je u trenerskim kampovima u Nacionalnom športskom institutu u Patiali. Na tom je mjestu ostano nekoliko godina. Svoje zadnje dane je Singh proveo u svom gradu Jhansiju. Svjedočio je polaganom padu indijskog hokeja. Tako je doživio i to da je Indija zauzela tek 7. mjesto na OI 1976. u Montrealu. Onda je u indijskom sastavu igrao i njegov sin Ashok Kumar Singh. Dhyan Chand Singh je umro 3. prosinca 1979. u Delhiju, na Sveindijskom institutu medicinskih znanosti. Tijelo mu je spaljeno na igralištu njegovog kluba Jhansi Heroes u njegovom gradu, iako je prvotno bilo problema da bi se dobilo dopuštenje za to. Njegova regimenta, Pandžabska regimenta mu je dala punu vojnu počast. Veliki broj tih legenda kruži oko činjenice da je Singh čarobnjački vodio loptu. Mnogi tvrde da su mu na OI 1936. njemačke službene osobe slomile njegov hokejaški štap da bi potražili unutra magnet i pokušali se utješiti govoreći da je stavio neku vrstu ljepila. Nacionalni stadion Dhyan Chand u Medaku u indijskoj državi Andhra Pradesh 2005.. Chandov rođendan, 29. kolovoza, se slavi kao Nacionalni športski dan u Indiji. Na taj nadnevak predsjednik Indije dodjeljuje športske nagrade kao što su Arjuna i Dronacharya u Rashtrapati Bhavanu. Indijska najviša nagrada za životno djelo u području športa je nagrada Dhyan Chand koja se dodjeljuje godišnje počevši od 2002. godin. Dodjeljuje se športskim osobama koje pridonose športu ne samo dok su aktivnim športašima, nego i nakon što se i povuku iz aktivnog športa. Na OI 1928. je igrao 5 susreta. Bio je najboljim strijelcem na turniru. Postigao je 14 pogodaka, skoro trostruko od najbližih pratitelja na popisu najboljih strijelaca. Na OI 1932. je igrao oba susreta i postigao je 11 pogodaka. Budući da su na tim igrama Chand i njegov brat Roop na tim igrama postigli 24 od 35 indijskih pogodaka, prozvalo ih se "hokejaškim bliznacima". Na OI 1936. je igrao 5 susreta i postigao je 8 pogodaka.