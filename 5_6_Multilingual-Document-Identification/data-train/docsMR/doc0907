Начело на всяка зона стои щаб, който осъществява  ръководството на действията под прекия политически контрол на местния комитет на БКП. Координацията на щабовете по места се осъществява от "Главния щаб". През зимата на 1943/1944 г. правителството мобилизира 100 000 души войска, полиция и жандармерия с цел да разгроми НОВА. Постига известни успехи по разгрома на някои отряди и чети ,но като цяло не реализира главната цел - пълно унищожаване на комунистческия бандитизъм. Въпреки опитите на комунистите НОВА няма съществен принос за вземането на властта от Отечествения фронт на военните действия срещу Германия и нейните съюзници през 1944-1945 г. През пролетта на 1943 година Окр. комитет на БРП в Русе извършва усилена подготовка за въоръжени действия. Тази подготовка съвпада и с преустройството на партизанското движение в "Народоосвободителна въстаническа армия" /НОВА/ и разделянето на страната на "въстанически оперативни зони" /ВОЗ/. Тяхното изграждане започва през месец април. Почти във всички публикации посветени на темата с малки изключения се твърди, че страната е разделена на 12 ВОЗ. Най-напред Борис Стайнов, в книгата си за бойните групи пише за 13 ВОЗ и особеностите на въоръжените действия в Русенска област. Понятието "Въстаническа Оперативна Зона" не се покрива само с наличието на партизански отряд, а и за национален мащаб главното е не създаване на големи партизански съединения, които да излизат в открити диверсионни действия, а чрез по-малки бойни групида се нанасят непрекъснати удари, да се разрушават немските комуникации и бази, да се прекъсват ж.п.линии и кабели, да се извършва масов саботаж и грабежи в предприятията и др. Дори и в страната да се създадяха такива партизански съединения, които да завземат територия и водят фронтален бой, то и тогава в Русенската област едва ли би била възможни други действия освен на малки групи.