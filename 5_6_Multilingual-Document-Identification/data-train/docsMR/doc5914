У газеті “Вінницька правда” вийшли перші статті тоді школяра Юрія Левади. З 1937 року Юрій Левада вчився спочатку в українській, а потім російській школі №18 м. Вінниці. У роки війни Левада разом із мамою був в евакуації в Тюмені. По війні повернувся й вчився в СШ №.4, яку і закінчив у 1947 із золотою медаллю. Цього ж року вступив до Московського державного університету на філософський факультет. Постійно приїздив до Вінниці навідувати свою матір. Починаючи з 1991, колектив ВЦИОМ проводить серії досліджень напередодні виборів Президента Росії, виборів до Державної Думи Росії, виборів в законодавчі та виконавчі органи влади регіонів країни. Результати цих досліджень всякий раз виявлялися близькі до офіційних результатів, що неодноразово підтверджувався представниками професійного співтовариства. Юрій Левада — автор кількох книг, написав понад 200 статей з проблем соціології, громадської думки. Він має великий науковий авторитет і серед українських соціологів. Юрій Левада неодноразово відвідував Україну, цікавився проблемами розвитку нашої держави, виступав на Круглих столах, багато присвятив часу та енергії задля зміцнення добросусідських україно-російських відносин. У нього склалися теплі ділові й особисті взаємини з великою кількістю українських вчених, викладачів і дослідників. 16 листопада 2006 року Юрій Левада помер у своєму робочому кабінеті. Похований на Троєкуровскому кладовищі.
