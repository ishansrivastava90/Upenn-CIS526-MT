அடிப்படையில் போஸ்ஸான்கள் - ஃபோட்டான்கள், குளூஆன்கள், வீக்கான்கள் என மூன்று வகைப் படும். இவைகள் அணுக்களில் ஒரு இம்மியிலிருந்து மற்றவற்றிற்கு சக்தியைக் கடத்துவன. அண்மையில் கண்டறியப் பட்ட கிரேவிட்டான், அணுக்கள் ஒன்றிலிருந்து மற்றவற்றிற்கு புவிஈர்ப்பு விசையைக்கடத்தும் வல்லமையைக் கொடுப்பது என்று நிரூபனமாகியுள்ளது. அண்டத்தின் தோற்றம் என்பது சுமார் 15 அல்லது 20 பில்லியன் ஆண்டுகளுக்கு முன் ஏற்பட்ட 'BIG BANG' எனப்படும் பெரும் பிரளயத்துக்குப் பின் உருவான வெப்பமிகுந்த தீக்கோளம் விரிந்து பரவி குளிர, அதில் தோன்றிய வாயுக்கள் சுருங்கி செறிவடைந்து அடுத்த ஐந்து பில்லியன் ஆண்டுகளில் பல மாற்றங்களுக்குட்பட்டன. பின்னர் கொத்து கொத்தாக அவ்வாயுக்கள் திரண்டு பிரபஞ்சம் முழுக்க பால்வீதிகளாக மாற்றம் கண்டன. காலப்போக்கில் பால்வீதிகள் விரிந்துபரவ, மேலும் சில பில்லியன் வருட மாற்றங்களுக்குப் பின் பால்வீதிகளில் நட்சத்திரங்களும், பிற்பாடு கிரகங்களும் தோன்றியதாகவும், நட்சத்திரங்களுக்கும் பிறப்பு, இளமை, முதுமை, இறப்பு என்று உண்டு என்றும் விஞ்ஞானம் சொல்கிறது.