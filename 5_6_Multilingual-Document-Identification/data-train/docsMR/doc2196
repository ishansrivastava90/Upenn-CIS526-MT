Uran martın 9-da ilk repini yazıb. Cəmiyyətin iyrənc standartları, haqsızlıq, kasıb həyat tərzi, həmçinin 1994-1998-ci illərdə Xaçmazın bir gettosunda keçirdiyi illər onun yaradıcılığına böyük təsir göstərir. Replə ilk tanışlığı rus reperlərindən başlayıb. Sonrakı illərdə 2 Pac və Eminemdən təsirlənib. Mr.IB əvvəlcə ümumiyyətlə rep demək fikrində deyil, özləri söz yaza bilməyən reperlərə mahnı mətnləri satmaq fikrində idi. oktyabr ayının 19-da Bakı Slavyan Universitetinin akt zalında, universitetin ŞHK-nin təqdimat gecəsində ilk çıxışını edir. Bu arada Uran qrupunun Sumqayıt şəhərində lisenziyasız çox az, cəmi 20 tirajda albomu çıxmışdı. Albom "Mənasız Şeylər" adlanırdı. Alboma 9 trek daxil idi. Onlardan 6-sı Uran qrupuna, 2-si Drugs qrupuna, 1 trek isə duet Uran feat Drugs-a məxsus idi. Mən Də Varam - 2005-ci ilin aprelində Uranın 2-ci yer tutması ilə sona çatır. Elə həmin ay Uranın "Hörmətlə Uran" adlı ilk solo albomu işıq üzü görür. Albom satış rekordları qırır. 10 trekdən ibarət bu albomda sözlər Urana, Minuslar isə Elnino, Virtual və Urana məxsus olur. Albomda çıxan Kor Zabit, Sadə qız, Hörmətlə Uran, Oğlan Ol kimi treklər 7-dən 70-ə dillər əzbərinə çevrilir. Hörmətlə Uran trekinə çəkilən klip uzun müddət Space Tv də yayımlanır. 2007-ci ilin aprel ayından Uran, pop, rep, xalq musiqisi, reggi, rok, caz kimi musiqi janrları arasında keçirilən Mən də Varam 3 telemüsabiqəsinə qatılır və 1-ci yeri tutur. 2007-ci ilin avqust ayında Uran Azərbaycanın ilk rep Labeli olan Da Streetz'in tərkibinə daxil olur. Bundan sonra artiq 3 ildir üzərində işlədiyi və səbirsizliklə gözlənilən Mənasız Şeylər adlı 2-ci solo albomunun üzərində çalışmanı davam etdirir. Həmin ilin avqust ayında isə Ans Cm-in keçirdiyi Vətənpərvər Musiqi müsabiqəsinə "Milli düşüncə və gənclər" treki ilə qatılan Uran - 1-ci yerə layiq görülür. 2009-cu il aprelin 30-da 4 ildir gözlənilən Mənasız Şeylər albomu işıq üzü görür. Heç bir böyük səsyazma studiyasının dəstəyi olmadan çıxan albom 1 ay ərzində 4476 alıcı tapır. Albomla birlikdə www.uran.az saytı şəbəkəyə buraxılır. 2 May 2010-cu ildə Türkiyə və Avropanın ən sevilən reperlərindən biri olan Ceza Bakıda Uranla birgə konsert verir. Bu möhtəşəm hadisə hər iki reperin səhnəyə çıxıb birlikdə freestyle etməsilə də yadda qalır. 1 millət 2 dövlət ideyası səhnədə də öz əksini tapır. Həmin video daha sonra Türkiyənin ən sevilən hip-hop saytlarına da qoyulur və beləliklə Azərbaycan repi qardaş ölkədə adından söz etdirməyə başlayır. Eyni zamanda gələcəkdə Azərbaycan və Türkiyə reperlərinin ortaq layihələri üçün əlverişli zəmin yaranmış olur.