Pravljica Začarani mladenič je bila prvič objavljena leta 1930 skupaj z drugimi pravljicami v knjigi Celju. Nekoč je živel mladenič, ki ga je oče zaklel, da je prišel ponj zli duh in ga odnesel v svoj grad. Tam mu je naložil delo v hlevu, kjer je moral skrbeti za dva konja, enega suhega in enega rejenega. Za prvega je moral dobro skrbeti, drugega pa je moral slabo krmiti ter mu naložiti vsak dan trideset palic. Mladenič je opravljal delo, kakor mu je zli duh ukazal. Konj beži, kolikor more, mladeniču pa naroči, naj se ogleda in popazi, če ju kdo ne zasleduje. Mladenič se ozre, opazi trumo zlih duhov, to pove živali, le-ta pa mu svetuje, naj vrže nazaj palico. Ko mladenič to stori, se za njima naredi velik gozd, ki ga zli duhovi morajo obhoditi, zato zaostanejo. Konj beži dalje in zopet ukaže mladeniču, naj se ogleda. Zopet se zli duhovi približujejo za njima, zato konj mladeniču veli vreči nazaj steklenico z vodo. Mladenič stori tako in za njima nastane široko morje. Zli duhovi morajo okrog morja in zaostanejo. Ko tako dalj časa drvita po ravnini, žival še zadnjič veli mladeniču, da se ozre nazaj in pogleda, če jima kdo sledi. Zopet vidi zle duhove, ki se jima naglo bližajo. Zdaj konj ukaže jezdecu, da vrže nazaj kamen. Za njima se dvigne v zrak visoko in strmo gorovje. Čezenj zli duhovi ne morejo. Upehani se ustavijo in opuste lov za ubežnikoma. Mladenič pripoveduje vse od kraja, kako se mu je zgodilo in kaj se mu je godilo in pripetilo. Na koncu stopi mladenič še pred kralja in ga prosi, če bi mu dal hčer za ženo. Rad mu jo da in po smrti mu prepusti še krono in vladarstvo. Za noben lik v pravljici ne vemo, kako mu je ime. Mladeničev oče je bil po svojih dejanjih sodeč krut človek, saj je svojega sina zaklel, da ga je prišel iskat zlobni duh. Mož, začaran v konja, je bil pogumna oseba, ki se ni bal trpljenja in ga je brez pritoževanja prenašal. Bil je prijazen in je rad pomagal mladeniču, ko je ta imel težave. Bil je na strani dobrega. Kraljična – o njej ne zvemo veliko, le to, da se je znala dobrikati  in da je bila srečna, ko se je mladenič spremenil iz konja v človeka. Na koncu pravljice se poroči z mladeničem. Zli duhovi – njihov namen v tej pravljici je ujeti mladeniča in ga imeti za to, da bi njim služil kot suženj in izvrševal njihove zahteve. Na koncu so premagani tako, da jim mladenič s konjem ubeži in ga ne najdejo več. Pravljični liki niso ambivalentni – niso dobri in hudobni hkrati, kot smo resnični ljudje. Ker polarnost prevladuje v otrokovi duševnosti, prevladuje tudi v pravljicah. Oseba je bodisi dobra bodisi hudobna, vmes ni ničesar. Otrok ne izbira toliko med dobrim in zlom, kolikor se odloča glede na to, kdo mu je simpatičen in kdo zoprn. Bolj ko je dobri lik preprost in odkrit, lažje se otrok identificira z njim in odkloni slabega. Otrok se z dobrim junakom ne istoveti zaradi njegove dobrote, temveč zato, ker ga junakov položaj globoko, pozitivno privlači.