Naming and shaming bevat verder een sterk corrigerend effect. Reputatie is voor met name bedrijven en individuen zeer belangrijk, en het beschadigen hiervan kan zeer gevoelig aankomen. Het is een spreekwoordelijke 'tik op de vingers', waarbij men wordt geprikkeld het gedrag te veranderen. Zo zal een consument wellicht sneller geneigd zijn om zijn lening op tijd terug te betalen indien hij weet dat hij een negatieve BKR-registratie oploopt als hij dit niet doet. Hier kan dus ook een zeker preventief effect van uitgaan. Een andere reden om tot naming and shaming over te gaan kan onvrede zijn met de bestaande middelen die beschikbaar zijn om de partij ter verantwoording te roepen. Naming and shaming vormt dan een vorm van ontgroeningen omdat men hier persoonlijk op tegen is, in de hoop dat studentenverenigingen hun ontgroening afschaffen of nieuwe leden niet meer toetreden tot verenigingen die dit niet doen. Naming and shaming van individuen dient voornamelijk om asymmetrische informatieproblemen te verhelpen. Zo hebben de meeste landen kredietregistratiesystemen om wanbetalers te registreren. Verzekeraars kunnen zwarte lijsten hanteren en in beperkte kring beschikbaar stellen waarop personen worden vermeld die in het verleden valse declaraties hebben ingediend. Ook de horeca hanteert soms dit soort lijsten tegen eetpiraterij en andere vormen van flessentrekkerij. Een ander voorbeeld van naming and shaming is de registratie van pedofielen. Dit kan op private basis gebeuren door zogenaamde pedofielenjagers, maar dit kan ook door de overheid geschieden op basis van wetgeving. Ook bedrijven kunnen doelwit worden van naming and shaming. Het meest sprekend is de publicering van informatie over slechte producten of slechte klantenservice. Maar ook bedrijven die bijvoorbeeld een onevenredig grote instroom in de WAO kennen, kunnen van overheidswege worden geregistreerd en eventueel nader onderzocht. De Vereniging Eigen Huis werkt aan een methode de prestaties van bouwers van nieuwbouwprojecten voor iedereen zichtbaar te maken. Op deze manier wordt de bouwmarkt transparanter en worden bouwers gedwongen klachten serieuzer te nemen. Een aparte categorie is naming and shaming in het kader van maatschappelijk verantwoord ondernemen. Het meest bekende voorbeeld hiervan is de actie van Greenpeace tegen het afzinken van de Brent Spar door Shell. Andere voorbeelden zijn de acties tegen bedrijven die vestigingen hebben in of handelen met landen die op het gebied van mensenrechten bekritiseerd worden, zoals Myanmar, Zuid-Afrika ten tijde van de Apartheid, Iran, Irak ten tijde van Saddam Hoessein, etc. Ook slechte werkomstandigheden en kinderarbeid bij het productieproces kunnen reden zijn voor naming and shaming van een bedrijf. Landen kunnen ook beoordeeld worden op het gebied van de mensenrechten, zoals de Human Rights Index. De effecten van naming and shaming van landen wisselen erg. Sommige organisaties, zoals de Europese Unie en de OESO, kunnen zoveel gezag bezitten dat landen hier inderdaad op reageren. In andere gevallen trekken landen zich er weinig of niets van aan. Naming and shaming kan zelfs averechts werken. Zo trachtte de Britse regering scholen die onder de maat presteerden publiekelijk te registreren om ze te prikkelen hun gedrag aan te passen. Het resultaat was echter dat personeel gedemotiveerd raakte en ander werk ging zoeken, waardoor de kwaliteit van deze scholen nog verder daalde. Pedofielen die publiekelijk aan de schandpaal worden genageld kunnen zich terugtrekken uit de maatschappij en gaan dan wellicht sneller opnieuw in de fout. Verder staat naming and shaming in sommige gevallen haaks op de privacy. Daar waar publiekelijk vaak getracht wordt privacy te beschermen, wordt hier op privaat niveau in sommige gevallen minder zorgvuldig mee omgegaan. Handelsinformatiebureau's en incassobureau's worden bijvoorbeeld bekritiseerd om het vrij ter beschikking stellen van gegevens over individuen en het niet aanpassen van de gegevens. Zo kan iemand op basis van het adres negatief geregistreerd zijn ten gevolge van wanbetaling door een adresvoorganger. Ten slotte bestaat het gevaar dat naming and shaming leidt tot hypotheek." Ook de activiteiten van sommige pedofielenjagers vinden veel personen te ver gaan, met name daar waar zonder verdere verifiÃ«ring persoonsgegevens worden geplaatst. Bovendien is het voorgekomen dat het dreigement hiermee werd misbruikt om een paspoortkopie of ondertekende verklaring te bemachtigen.