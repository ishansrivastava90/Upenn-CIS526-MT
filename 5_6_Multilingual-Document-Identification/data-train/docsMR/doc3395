De stad werd geëerd met de Croix de Guerre 1914-1918 en 1939-1945. Toen de Noormannen in de tweede helft van de 9e eeuw begonnen binnen te vallen, bouwde graaf Boudewijn II de Kale op de Groenenberg een primitieve versterking. Later zou graaf Boudewijn IV met de Baard omstreeks 1022 hier de door de Noormannen in de as gelegde Sint-Winokskerk heropbouwen en er het gebeente van de heilige te rusten leggen. Daarmee was meteen ook de basis gelegd voor de latere abdij. De voor de handel zeer gunstige ligging aan zee en de aanwezigheid van een belangrijk geestelijk centrum als de abdij betekenden een sterke stimulans voor de jonge nederzetting, zeker toen de graven van Vlaanderen er in 1028 een echte burcht bouwden. Het verlenen van een keure in 1240 voorzag in een extra prikkel voor stad, die een snelle topografische ontwikkeling kende. De bestuurlijke onafhankelijkheid vond haar uitdrukking in het belfort, waarvan de bouw in 1240 door de graaf werd toegestaan. Bergen werd een haven en een textielcentrum van regionale betekenis, met sedert 1276 een eigen wolmarkt en in de volgende eeuwen ook twee druk bezochte laken- en doekmarkten. De Vlaamse graven gaven de nederzetting een van torens voorziene vestingmuur. De weversgilden, die in de Vlaamse steden de feitelijke macht in handen hadden, dwongen Eduard III als suzerein te erkennen. Lodewijk verloofde zich in Sint-Winoksbergen met diens dochter Isabella. beeldenstormers. In 1583 werd het stadje na een belegering door Filips II, liet het echter volledig heropbouwen, een daad die nog tot op heden sterk het uitzicht van Sint-Winoksbergen bepaalt. De stad had nog steeds een bestuurlijke en juridische functie, was een bloeiend geestelijk centrum en huisvestte een garnizoen. De vestiging van talrijke gegoede families in prachtige herenhuizen was er een gevolg van. De haven aan de Kolme kon toen veertig à vijftig schepen herbergen. In 1658 veroverde Lodewijk XIV de stad, die na de Vrede van Aken in 1668, definitief bij Frankrijk werd gevoegd. Onder Lodewijk XIV werd vervolgens Duinkerke uitgebouwd tot een grote marinebasis en havenstad, die Bergen in de komende eeuwen volledig zou overvleugelen. Tegenwoordig heeft Bergen slechts een geringe regionale betekenis, onder meer op gebied van onderwijs. In de nabijheid van de industrie-reus Duinkerke leeft men er tussen de talrijke monumenten, resten van een rijk verleden. De roeping van de stad ligt dan ook bij het toerisme, dat zich in de laatste jaren sterk ontwikkeld heeft. In het voorjaar van 2008 kreeg de stad grote bekendheid dankzij de succesvolle film Frans- Vlaamse stad thuis. Rechts bevindt zich onder het middelste benedenvenster het borstbeeld van de dichter Lamartine er verbleef en er op 6 juli 1831 zijn Réponse à Némésis dichtte. Nabij de Sint-Maartenskerk verrijst de indrukwekkende Mons Pietatis ofte Berg van Barmhartigheid, het pandjeshuis dat tussen 1629 en 1633 werd gebouwd door Wenceslas Coebergher. Deze was een van die veelzijdige getalenteerde figuren waar er op het einde van de 16e eeuw wel meer van waren. Ze zochten oplossingen voor de problemen waar de mensheid mee worstelde, bedreven wetenschap, schreven geschiedenis met door henzelf bedachte en onder hun leiding uitgevoerde belangrijke en meestal omvangrijke werken, en vonden tussendoor nog de tijd om niet onverdienstelijk te dichten en/of te schilderen. Coebergher werd na een verblijf van 25 jaar in Brussel geroepen om daar als hofschilder te gaan werken. Hij maakte niet alleen naam met de drooglegging van De Moeren, maar liet ook als architect een aanzienlijke nalatenschap voor ons achter. De Mons Pietatis is wel een van zijn fraaiste scheppingen. Dit in de afgelopen decennia gerestaureerde en als museum ingerichte bouwwerk werd tussen 1629 en 1633 opgetrokken in een Vlaamse renaissancestijl die duidelijk Italiaanse invloeden verraadt. Hij bouwde het als reactie op de woekerpraktijken van de Lombarden, een vooral op financieel gebied zeer uitgekookt volkje, dat in die jaren rentes tot 33% vroeg op geleende gelden. Uiteraard heeft zijn pandjeshuis weinig met barmhartigheid te maken, maar men leende er wel geld op reële voorwaarden, wat goedbeschouwd toch een vorm van barmhartigheid moet geleken hebben voor diegenen die tot dan toe uitgezogen werden. In het stadscentrum treffen we nog een behoorlijk aantal historische gevels aan, die een sterk sfeerbepalend karakter bezitten, maar waaronder er zich geen houten exemplaren meer bevinden. Die verdwenen in de 19e eeuw. De 18e eeuw heeft in Sint-Winoksbergen gevels nagelaten die in 3 types kunnen worden onderverdeeld. Bij de pilastergevels worden de gevels in traveeën verdeeld door halfzuilen, door een kroonlijst met elkaar verbonden en soms met een kapiteel afgedekt. Het zijn statige herenhuizen, toonbeeld van burgerlijke bouwkunst, in een 15-tal straten van het centrum verspreid. Sterk aanverwant zijn de travee-nissengevels. Hier zijn vensters en deuren geplaatst in doorlopende nissen die aan de gevel een strakke gevelindeling verlenen. Spiegels, cartouches met jaartal of gebeeldhouwde panelen zorgen voor de versiering. De vlakke gevels met omlijste vensters, voorzien van licht vooruitspringende omlijstingen, vormen het derde type. Tijdens de 19e eeuw kwamen nog enkele eenvoudige gevels tot stand. De bouwactiviteit ebde toen echter reeds weg en uit die tijd zijn enkel een aantal merkwaardige winkelpuien bewaard. Zoals zoveel andere kerken zag ook de Sint-Martinus haar inboedel en kunstschatten door de Revolutionairen geroofd en openbaar verkocht. Het met zoveel moeite gerepareerde gebouw bleef toen van sloping gespaard, enkel om een 150-tal jaren later volledig te worden verwoest in 1940. Wat er van de toren restte, werd in '44 door de aftrekkende Duitsers opgeblazen. De huidige kerk werd op dezelfde plaats herbouwd, maar vanwege al te krappe staatstoelagen kon architect Paul Gélis slechts twee van de geplande drie beuken realiseren. Omdat de nieuwe toren hierdoor los van het gebouw kwam te staan, werd deze door middel van een galerij met het corpus verbonden. Verder werden ook het portaal en twee koren uit 1595 in de constructie opgenomen. De derde koorruïne fungeert nu zo'n beetje als oorlogsgedenkteken. Als materiaal werd dezelfde gele baksteen gebruikt waarmee ook Diksmuide en Poperinge heropgebouwd werden. De nieuwe toren is trouwens door Poperingse metsers opgetrokken geweest. Binnenin onderstrepen de goudgele glasramen van Marc Ingrent nog eens de baksteenkleur. We treffen er ook een uit de puinen geredde Vlaamse grafsteen aan. De kruisweg in geglazuurde terracotta is van ene Mevr. Champillou uit Orléans. Op de Groenenberg duiden de Blauw- en de Piektorre de in 1811 gesloopte Sint-Winoksabdij aan. Deze min of meer door Sint-Winok zelf gestichte abdij was in de Middeleeuwen een bloeiend religieus en cultureel centrum, met een rijke bibliotheek die gelukkig voor de Revolutionairen verborgen bleef en nu de rijkdom van het Stedelijk Archief uitmaakt. De plattegrond werd gecompleteerd met de stallen en de schuren van de abdijhoeve. Om het complex heen strekten zich tuinen en landerijen uit, die groot genoeg waren om in het levensonderhoud van de kloostrerlingen te voorzien. Het waren trouwens niet alleen de monniken die het land bewerkten, veel lijfeigenen en handwerkslieden verdienden er het zout in hun pap. De er vlakbij gelegen Piektorre stond wel op het abdijterrein, maar maakte in feite geen deel uit van de gebouwen. Ze bleef bij de slooppartij gespaard als baken voor de kustvaarders. Men deed in 1818 dan ook de moeite om ze herop te bouwen in haar oorspronkelijke vorm, nadat ze in 1812 was ingestort. De toegang tot dit triestig geheel wordt verzekerd door een beschermde 18e-eeuwse klassieke poortconstructie, die een ouder poortgebouw vervangt. Ze werd in 1816 hersteld, waarbij men op het hoofdgestel een bekroning plaatste met de voorstelling van de wapens van Frankrijk, welke laatste door de Duitsers in 1940 tegen de grond getrokken werd. Niets herinnert ons aan de Sint-Pieterskerk of Sente Pieters Boven, de tweede parochiekerk, gesticht door [Robrecht I de Fries] na zijn overwinning bij Kassel in 1071. Ontsnapt aan de stadsbrand van 1383, verwoestten de Fransen het in 1558. Na vernielingen door de Geuzen hield men de kerkdienst van 1583 tot 1590 in een klooster. De 17e-eeuwse kerk bestond uit een vierkante westtoren, drie hallebeuken en drie hogere hallekoren. Inboedel en kunstbezit werden tijdens de Revolutie verkocht en het gebouw in 1811 gesloopt. Van de overige kloosters blijft niet veel meer over. Het Dominikanenklooster, in de stad gevestigd sedert 1240, werd in 1791 opgeheven, het meubilair verspreid en de gebouwen gesloopt. Het puin gebruikte men in het onlangs gerestaureerde militair arsenaal aan de Bierenpoort. Van het Sint-Jacobsgasthuis, buiten de Zuidpoort gelegen en bestemd voor de opvang van bedevaarders, is weinig bekend. Het werd in 1591 intra muros herbouwd, in 1719 afgeschaft en de gebouwen in 1781 tot weefschool omgevormd, wat de sloping echter niet kon tegenhouden. Van de leprozerij, in het begin van de 13e eeuw gevestigd aan de Casselstraete buiten de stadsmuren, blijft niets over. Het in 1558 in de as gelegde domein werd in 1600 afgeschaft en aan de Jezuïeten toegewezen. Het Sint-Janshospitaal, waarvan de oudste documenten uit 1251 dateren, werd op 6 maart 1793 onder burgerlijk bestuur geplaatst en in 1843 onder de hoede geplaatst van de Zusters van Sint-Vincentius-à-Paulo. Het zogenaamde Klein Seminarie of Seminarie Van Den Bussche werd in 1620 gesticht. In de school was er aanvankelijk plaats voor 6 en later voor 10 studenten. Het gebouw werd tijdens de Franse Revolutie verkocht en is momenteel een woonhuis.