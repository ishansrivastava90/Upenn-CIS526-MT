Pôvodne bola postavená pre pobočku Českého zemědělského muzea, ktorú založila v roku 1924 Spoločnosť slovenského vlastivedného múzea. V roku 1961 sa múzeum spojilo so Slovenským národným múzeom v Martine pod spoločným názvom Slovenské národné múzeum so sídlom v Bratislave. V súčasnosti tu sídli Generálne riaditeľstvo Slovenského  národného  múzea a Prírodovedné múzeum, ktoré je so zbierkou 2,4 mil. predmetov najväčšie svojho zamerania na Slovensku. Hlavné čelo budovy je dôsledne symetrické .Nad vstupným portikom s predsadeným schodiskom sa tiahnu cez dve podlažia dva rímsu.kordónovou rímsou.Tvorí pevný podstavec pre trojposchodový kubus múzea,ktorý je zviazaný antikizujúcim systémom.Členenie nábrežnej fasády s dvoma bočnými  a monumentálnym rizalitom v strede harmonizuje s Rittnerovou Vládnou budovou na opačnom konci zastavaného bloku pozdĺž Dunajského nábrežia. Hlavný vstup do budovy, zvýraznený jednoducho rezaným granitovým portálom,vedie cez masívny plochý portikus do štvorcovej haly,ktorá obsahuje niekoľko symbolov novoantickej architektúry  v rožných pseudodórskych stĺpoch v štylizovanom ornamente perlovky a vajcovky. V priestoroch zadného krídla bola pôvodne zriadená kaviareň „Múzeumka“ v úrovni dvoch podlaží.Tá sa neskôr využívala ako výstavná sieň a depozitár,v súčasnosti slúži znova pôvodnému zámeru. Prízemie tvoria výstavné priestory,centrálna časť jeho pôdorysu obsahuje veľkú prednáškovú sálu.Druhé a tretie podlažie poskytuje v 26 sálach inštalačnú plochu pre stále expozície.Na treťom poschodí sa nachádza knižnica.V priestoroch pod sedlovou strechou  so železobetónovou konštrukciou  sú umiestnené depozitáre múzea. Veľký dôraz je kladený na výzdobu interiéru - vo vstupných komunikačných priestoroch ako aj v priestore kaviarne architekt Harminc opakuje antické dekoratívne články v súlade s vonkajšou fasádou,predovšetkým stĺpy,polostĺpy,trojuholníkové štíty a pod. Systém polostĺpov a kanelovaných častí uplatnil aj v návrhoch mobiliáru. Na tejto stavbe architekt dokonale vyjadril schopnosť umeleckej tektonickejtektonickej výrazovosti.V projekte SNM sa zameral jednoznačne na stvárnenie stánku kultúry v prísnom novoantickom duchu,oprostenom od prvkov iných slohov.Budova je jedným z mála zachovaných prejavov oficiálnej architektúry dvadsiatych rokov na Slovensku. Milan M.Harminc pracoval v roku adaptácie budovy na Slovenský parlament a v rokoch Bratislavy počas druhej svetovej vojny.