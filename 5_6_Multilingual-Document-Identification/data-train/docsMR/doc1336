2008-tól saját csapatával vesz részt az Amerikai Le Mans-szériában. 1993-ban és 1994-ben a nemzetközi Formula–3000-es szériában szerepelt. Első évében a negyedik, míg a 94-es szezonban a harmadik helyen végzett. 1993-ban tesztlehetőséget kapott a Formula–1-es Footwork Arrows istállónál. CART sorozatba. Az első hat futamon még csak pontszerző sem volt, majd a Milwaukee-i futamon megszerezte első pontjait. A szezon utolsó előtti versenyén második lett, és megnyerte a szezonzáró futamot Monterey-ben. Ezzel a teljesítményével az összetett tizennegyedik helyén zárt, és megnyerte az újoncok értékelését. Az 1996-os szezonban egy győzelmet és további három dobogós helyezést szerzett. Száznégy pontjával végül a hatodik helyen zárta az összetett értékelést. Csapata, a Jim Hall tulajdonában lévő Hall/VDS Racing a szezon végeztével megszűnt és Gil kénytelen volt új csapatot keresni. Szóbahozták a Formula–1-be ekkoriban csatlakozó Stewart Grand Prix-vel is, ám ő maradt a CART sorozatban és a Walker Racing-hez került. 1997-ben Alex Zanardival harcban volt a bajnoki címért, végül harminchárom pont hátrányban maradt alul és lett második. Gil a szezon folyamán nem nyert futamot, ám hétszer végzett dobogós pozícióban és további öt alkalommal volt pontszerző. Az ezt követő két évben nem ért el jelentős sikereket. A 98-as szezont a tizenkettedik helyen zárta. 1999-ben noha a portlandi verseny megnyerte és dobogós is tudott lenni többször, az összetettet értékelésben csak a nyolcadik lett. A 2000-es évre a Penske Racing-hez szerződött. Előzetes tervek szerint Greg Moore lett volna a csapattársa, ám a kanadai az 1999-es szezon utolsó versenyén egy balesetben életét vesztette. Moore helyett Gil honfitársa, Hélio Castroneves lett a másik pilóta a csapatnál. Gil az első két futamon megszerezte a pole pozíciót, továbbá megfutotta mindkét futam leggyorsabb körét, de győznie ekkor még nem sikerült. A szezonnyitó futamon, Miamiban a hatodik, az ezt követő versenyen, Long Beach-en pedig a hetedik lett. A szezon további részén már eredményesebb volt. Két futamgyőzelmet szerzett és összesen hétszer állt dobogón. A bajnokság az utolsó futamig nyitott volt. Gil a szezonzárón elért harmadik helyezésével szerezte meg a bajnoki címet, mindössze tíz pontos előnyben Adrián Fernández előtt. Ez volt Brazília első bajnoki címe Emerson Fittipaldi 1989-es sikere óta a sorozatban. 2001-ben megvédte címét. Gil az év nagy részén Kenny Bräckel volt harcban a bajnoki elsőségért, ám a szezon utolsó harmada a brazilnak sikerült jobban így megszerezve második bajnoki címét a szériában. 2002-ben csapatával együtt otthagyta a CART sorozatot és az IndyCar bajnokságba nevezett. Egész évben a címvédő Sam Hornish, Jr. és Hélio Castroneves volt az ellenfele a bajnoki elsőségért folytatott küzdelemben. Gilnek matematikailag még az utolsó futamon is lehetett volna esélye, hogy megnyerje a bajnokságot, ám ezen a versenyen sérülés miatt nem tudott részt venni, így esélye sem maradt cím elnyerésére. Végül Hornish és Castroneves mögött a haramdik helyen zárta az összetett értékelést. Indianapolisi versenyen már részt vehetett. Csak a tízedik rajthelyet sikerült megszereznie a kvalifikáción, ám a futamot mégis ő nyerte. A szezon hátralevő részén még további két alkalommal győzött és több alkalommal állt dobogón. A szezon végéig meg volt az esélye a bajnokság megnyerésére, ám végül mindössze tizenkilenc ponttal lemaradva az első Scott Dixon mögött a második lett. Gil a szezonzárót megelőzően még csak az ötödik helyen állt, de a Chevy 500-on győzni tudott, így feljött másodiknak a pontversenyben. A szezon végeztével bejelentette visszavonulását az aktív versenyzéstől. Ezután szakkommentátoraként dolgozott az ABC és ESPN televíziós csatornáknál, ahol különböző motorsport események alatt foglalkoztatták.