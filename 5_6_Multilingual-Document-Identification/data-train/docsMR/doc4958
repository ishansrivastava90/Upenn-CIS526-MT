მეტი არის 1969 წლის ფილმი, რომლის რეჟისორია ბარბეტ შრედერი. ფილმი ყველაზე მეტად ცნობილია პინკ ფლოიდის მუსიკით. მუსიკა ამ ფილმიდან შეტანილია მის ალბომში Soundtrack from the Film More. გერმანელი სტუდენტი, შტეფანი სწავლის დამთავრების შემდეგ მოგზაურობას გადაწყვიტავს. იგი ჩადის პარიზში, გაებმევა ქურდობაში და გაიცნობს თავისუფალ ამერიკელ გოგონას, ესტელს. მას შეუყვარდება ესტელი და მას იბიცაზე აკითხავს. შტეფანი აღმოაჩენს, რომ ესტელი გახვეულია ვინმე ვოლფთან დაკავშირებულ ამბებში. აღმოჩნდება, რომ ესტელი ჰეროინის მოყვარულია და იგი შტეფანსაც გაასინჯებს ამ ნარკოტიკს. შტეფანი აღმოაჩენს, რომ ესტელმა იგი ვოლფისგან მოიპარა. როდესაც ვოლფის ადამიანები იპოვიან ორივეს შორს ქალაქისგან, ეს ორი იძულებული გახდება, იმუშავოს ვოლფის ბარში, რათა აანაზღაუროს დანაკარგი. მაგრამ ამასობაში შტეფანს ნარკომანია ითრევს, ფილმის ბოლოს კი იგი ტრაგიკულად იღუპება ჰეროინის ზედმეტი დოზის გამო. 1969 წელს, ფილმის გამოცემამდე, საფრანგეთში არსებული ცენზურის გამო, ფილმი შეამოკლეს 81 წუთამდე. გახმოვანებიდან ამოღებული იქნა იმ ინგრედიენტების დასახელებებიც, რომლებიც ჰალუცინოგენების შემადგენლობაში შედის. DVD დისკზე ეს სახელწოდებები ნახსენებია სუბტიტრებში. ფილმის დიდი ნაწილი გადაღებული იქნა იბიცაზე. ის ადგილი, სადაც შტეფანი იღუპება, მას შემდეგ იქცა მოგზაურების ერთ-ერთ საყვარელ ადგილად.