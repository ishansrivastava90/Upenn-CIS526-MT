Recibiu 14 discos de ouro e 18 de platino polos seus álbums e sinxelos. Ademais, recibiu o premio Annie Glenn polo seu servizo á comunidade de tatexos e foi incluído no Salón da Fama da National Stuttering Association. Scatman John morreu de cancro de pulmón na súa casa dos Ánxeles, California, con 57 anos de idade. Nos anos 70 e 80 converteuse nun pianista profesional de jazz, tocando varias pezas en diversos clubes arredor dos Ánxeles. En 1986 lanzou o seu primeiro álbume, ó que chamou John Larkin coa discográfica Transition label. As copias de dito álbume son hoxe extremadamente raras. Porén, afirmaba ter "miles de elas desparramadas no cuarto de baño" da súa casa. Por aqueles tempos o alcoholismo e a drogadicción comezaban a dinamitar a súa vida. Cando o seu amigo o músico Joe Farrell, que tamén tiña problemas coas drogas, morreu en 1987, Larkin decidiu vencer os seus vicios. Conseguiuno tempo despois coa axuda da súa nova muller Judy. "Tés talento", díxolle ela. "Vou facer algo grande de ti". Seguindo os éxitos destes dous sinxelos, lanzou o álbume debut Scatman's World. Vendeu 3 millóns de copias e batiu o récord mundial como álbume vendido no maior número de países. Scatman John comezou unha xira de concertos promocionais por Europa e Asia. "Nunha aparición que fixen en España, os mozos berraron durante 5 minutos seguidos, non podía comezar a canción". Durante unha entrevista referida ó novo álbume, Scatman John falou tan fluidamente que un xornalista dixo que non oíra a Larkin tartamudear nin unha soa vez e preguntoulle se non estaba usando á comunidade de tatexos como "un medio para continuar coa súa carreira". Scatman ficou sorprendido ó sentir vergoña por primeira vez da súa "facilidade" para falar. O segundo álbume de Scatman John, Everybody Jam!, foi lanzado en 1996. Como nunca antes, o sinxelo Everybody Jam! tivo un éxito sen precedentes en Xapón, o país onde el veía o éxito como en ningún outro lugar do mundo. Scatman John foi tan popular en Xapón que as tendas de xoguetes vendían ovellas co seu aspecto, tarxetas telefónicas e incluso latas de Coca Cola. A versión xaponesa de Everybody Jam! incluíu un total de 5 pistas extra, como as cancións "Su Su Super キ・レ・イ" e "Pripri Scat", que foron solicitadas para anuncios de empresas xaponesas de cosméticos e pudding. A franquicia de Ultraman chegou a lanzar un sinxelo, Scatultraman, cunha carátula que representaba a Ultraman cun sombreiro e bigote.