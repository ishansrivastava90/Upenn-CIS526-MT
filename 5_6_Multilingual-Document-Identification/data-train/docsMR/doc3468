تایباد مرکز شهرستان تایباد ادر استان خراسان رضوی است. این شهر در ۶۰ كیلومتری جنوب تربت جام و ۲۲۵ كیلومتری جنوب شرقی مشهد واقع شده است. ارتفاع اين شهر از سطح آب های آزاد ۸۰۶ متر گزارش شده است. شهر تايباد با سابقه و قدمت طولانی خود و دارا بودن آثار و بناهای تاریخی از جمله شهرهای كهن اين مرز و بوم به حساب می‌آید. اين شهر در مسير ارتباطی تربت جام، فریمان، سنگان، خواف، تربت حیدریه به مشهد متصل می‌شود. محدوده شهرستان تایباد در سالیان گذشته شاهد پیش آمدها و حوادث تاریخی فراوان بوده است. از جمله حوادث مهم گذشته حمله قوم مغول، اسكندر، عرب ها، تاتارها، تركمن ها به این منطقه بوده است. در گوشه و كنار این شهر و روستاهای اطراف اين شهرستان تركیبی از تیره‌های تیموری، جلالی، يوسفی، یعقوبی، یحیایی و رسولی وجود دارد. وجود قبرستان های طایفه‌ای وسیع در گوشه و كنار شهر و اطراف، نشان از وجود جمعیت های گوناگون در گذشته دور دارد. قبرستان هااز اين جهت طایفه‌ای خوانده اند كه هر تیره و هر خانواده بزرگ و گسترده برای خود گورستانی دارد. نژاد مردم شهر تايباد ایرانی است و به علت نزدیكی به شمال شرق ايران تحت تأثير اين دو منطقه قرار گرفته است. زبان مردم شهر تايباد فارسی است و به گویش بیرجندی صحبت می نمایند. مردم شهر تايباد مسلمان و اكثريت آن ها اهل تسنن و حنفی مذهب مي باشند. از جمله خصوصیات اعتقادی آن ها، پایبندی به اعتقادات مذهبی و فرامین دینی می‌باشد. وجود مدرسه علمیه در شهر و طلاب علم كه كار بحث و تحقیق و تفسير و فقه حنفی را دنبال می كنند در استحكام اعتقادات دینی و اسلامی مؤثر می‌باشد. از مساجد قدیمی شهر كه قدمت تاريخی دارند در ايام و مناسبت های مذهبي جهت اجرای مراسم مذهبی استفاده می‌شود.