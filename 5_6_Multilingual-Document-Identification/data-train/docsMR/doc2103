На 7 октомври 1903 принцеса Алис се омъжва в Дармщат за принц Андрей Гръцки и Датски, четвърти син на гръцкия крал Георгиос I и кралица Олга Константиновна. След сватбата Алис се установява със съпруга си в Гърция. През Филип, Луис Маунтбатън и Херман Гьоринг. През 1938 г. принцеса Алис се завръща сама в Атина, където се занимава с благотворителна дейност. През 1943 г. започва депортацията на гръцките евреи към лагерите на смъртта. С риск за живота си принцесата крие в дома си еврейско семейство, което спасява от депортация. Условията, в които тя живее в края на войната, не са по-добри от тези, в които живеят хората, на които принцесата помага. През 1947 г. принцеса Алис пристига в Лондон за сватбата на сина си, Лейтенант Филип Маунтбатън, с най-голямата дъщеря на крал Джордж VI, бъдещата кралица Елизабет II. На сватбата, поради антигерманските настроения след войната, не присъстват останалите дъщери на принцеса Алис, които са омъжени за бивши нацистки офицери. През януари 1949 г. принцеса Алис основава православно общество от милосърдни сестри, което носи името Милосърдно общество "Марта и Мария". През 1953 г. тя присъства на коронацията на кралица Елизабет II, облечена в сива униформа на милосърдна сестра. След абдикацията на крал Константинос II и окончателното прогонване на гръцкото кралско семейство през 1967 г. принцеса Алис Батенберг се установява за постоянно в Бъкингамския дворец по покана на кралица Елизабет II и принц Филип.