У конкурсну програму фестивалю включається 16 повнометражних картин, а основний критерій відбору— наявність у фільмі яскравого, неординарного, концептуального відчуття гумору, що є головною концепцією фестивалю. У конкурс відбираються фільми, зняті за період від першого січня попереднього року, прем'єри яких не відбулися на території України. Фільми-конкурсанти змагаються за головний приз— статуетку «Золотий Дюк» — оновлену версію однойменного призу, створеного відомим одеським скульптором Михайлом Ревой для колись резонансного кінофестивалю «Золотий Дюк», що відбувся в Одесі в 1988 році. Окрім головного призу на Одеському кінофестивалі також передбачені призи «За кращу режисерську роботу», «За кращу акторську роботу», два спеціальний призу жюрі і «Приз глядацьких симпатій», який визначається шляхом глядацького анкетування. Гостями молодого кінофоруму стали голлівудський актор Рутгер Хауер, режисери Вадим Перельман, Кшиштоф Занусси, Кіра Муратова, Юрій Мамин, актори Грегуар Колін, Володимир Машков, Еммануїл Віторган, Аліка Смехова, Юрій Стоянов, Сергій Мігицко та інші.   Позаконкурсну частину фестивалю склали програма «Фестиваль фестивалів», спецпокази, ретроспективи фільмів видатних кінорежисерів Кіри Муратової, кращих комедій Одеської кіностудії, спеціальна французька і російська програми. В рамках фестивалю також були проведені круглі столи, і особливий проект «Літня кіношкола» з майстром-класами спеціальних гостей фестивалю. Спеціальною грандіозною подією Першого Одеського кінофестивалю стала демонстрація шедевра Сергія Ейзенштейна «Броненосець Потьомкін» на екрані просто неба на рівнях одеських Потьомкінських сходів у живому супроводі симфонічного оркестру. Наступний, другий по рахунку Одеський міжнародний кінофестиваль пройде в Одесі з 15 по 23 липня 2011 року. Селекція фільмів в конкурсну програму здійснюється відбірковою комісією, яку очолює програмний директор фестивалю. Основна концепція фестивалю, якою керується відбіркова комісія — наявність у фільмах особливого— яскравого і неординарного відчуття гумору у всіх його проявах. У денний час на території Одеської кіностудії, в кінозалі «U-cinema». для учасників «Літньої кіношколи» організовуються майстер-класи професіоналів світової кіноіндустрії— гостей ОМКФ. Вечірньої пори тут же можна відвідати кінопокази фестивальних програм і ретроспектив. А в пізніший час для учасників кіношколи організовуються dj-вечірки і ін. На першому Одеському кінофестивалі з майстром-класами для учасників «Літньої кіношколи» виступили голлівудський актор Рутгер Хауер, кінорежисери Кшиштоф Зануссі, Вадим Перельман, Кіра Муратова, Йос Стеллінг, Юрій Мамин, письменник Любко Дереш, кінопродюсер Сергій Чліянц та інші.