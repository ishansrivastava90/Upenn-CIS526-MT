Вил и Грејс е популарна и наградувана хомосексуалец, и неговата најдобра другарка Грејс Адлер, еврејка која има сопствена фирма за дизајн, потоа Карен Вокер, богат сноб и Џек Мекфарленд, женствен хомосексуалец кој се бори со својата глумачка кариера. Серијата е сместена во Њу Јорк. Премиерата на серијата беше на NBC, на 21 септември 1998, и нејзината популарност сé повеќе растеше. Меѓутоа, по завршувањето на Пријатели на истата телевизија, а воедно и шестата сезона на Вил и Грејс, гледаноста постепено опаѓапше. Последната епизода беше емитувана на 18 мај 2006, по која беше прикажана едночасовна ретроспектива. Последната епизода беше гледана од 18,1 милион гледачи. Кај нас, серијата ја прикажа Сител. Серијата исто така ги следи напорите на Вил и Грејс да започнат сериозни врски без да се повредат меѓусебно. Џек и Карен често се шегуваат кога се обраќаат на Вил и Грејс како да се во брак без секс. Во почетокот на втората сезона, Грејс се пресели во свој стан, веднаш преку ходникот од станот на Вил, но повторно ќе се вселат заедно на почетокот на третата сезона. Таа исто така повторно ќе се одсели од Вил откако ќе се венча во петтата сезона, но повторно ќе му се врати откако ќе се разведе во седмата сезона. Вил е понеуспешен на тој план. Имал седумгодишна врска со маж наречен Мајкл, но тие раскинале уште пред почетокот на серијата. Вил и нема многу интерес кон долготрајна љубовна врска, се до пролетта 2004, кога ќе го сретне Винс, полицаец. Нивната врска трае до пролетта 2005, кога Винс ќе ја изгуби својата работа и решаваат да земат пауза.