Prima căsătorie a avut loc în 1914 cu Primului război mondial lucrează la un spital apoi într-o farmacie, lucru ce îi va influenţa cariera, numeroase crime din cărţile sale fiind efectuate prin otrăvire. Căsătoria a fost nefericită, încheindu-se cu un divorţ în 1928, doi ani după ce Agatha a descoperit că era înşelată de soţul său. În această perioadă a publicat primul său roman, în 1920, Misterioasa Afacere de la Styles. Agatha Christie a murit pe data de 12 ianuarie 1976, la vârsta de 85 ani, din cauze naturale, la reşedinţa Winterbrook de lângă Wallingford în Oxfordshire. Este înmormântată în cimitirul bisericii St. Marydin Cholsey. Fiica sa, Rosalind Hicks, a continuat să se ocupe de popularizarea operei şi de consolidarea reputaţiei mamei sale. Aceasta a decedat pe data de 28 octombrie 2004, tot la vârsta de 85 de ani şi tot din cauze naturale. Nepotul lui Christie, Mathew Prichard, a moştenit drepturile de autor ale unor opere ale bunicii sale şi este în continuare asociat cu compania ce se ocupă de gestionarea operei, Agatha Christie Limited. Asemenea relaţiei dintre Arthur Conan Doyle şi personajul său Sherlock Holmes, Christie a devenit din ce în ce mai plictisită de personajul Poirot. Spre sfârşitul anilor 1930, Christie scrie în jurnalul personal că îl consideră insuportabil pe Poirot, acesta fiind descris ca un maniac egocentric. Spre deosebire de Doyle, Christie a rezistat tentaţiei de a-l ucide pe acesta atât timp cât personajul era încă popular. În timpul celui de al doilea război mondial Christie scrie romanul Cortina, ultimul caz al lui Poirot, care este publicat la sfârşitul carierei autoarei, în care descrie sfârşitul personajului. Datorită popularităţii personajului, acesta este singurul personaj fictiv ce a avut un obituar în celebrul ziar The New York Times, în urma publicării acestui roman. Spre deosebire de Poirot, Christie era mulţumită de personajul Miss Marple. Cu toate acestea, operele care îl au ca personaj principal pe detectivul belgian sunt de două ori mai numeroase decât cele cu Miss Marple. Acest lucru se datorează faptului că personajul Marple este introdus relativ târziu şi până în anii 1940 este prezentat doar într-un roman. Christie nu a scris nici o operă în care cele două personaje se întâlnesc, autoarea declarând că acestea nu s-ar fi putut înţelege reciproc în nici un caz. În urma succesului ultimului roman despre Poirot, Christie şi-a dat acordul pentru publicarea romanului Sleeping Murder, ultima enigmă a lui Miss Marple. Miss Marple insa nu este omorâtă la sfârşitul cărţii, ea întorcându-se la viaţa normală din satul ei, St. Mary Mead. Serialul de televiziune Agatha Christie's Poirot