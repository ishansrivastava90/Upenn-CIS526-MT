స్ట్రాబెర్రి  అనేది ఫ్రాగారియ  జాతికి చెందిన ఒక సాదారణ మొక్క, స్ట్రాబెర్రి తోటలను  పండ్ల కోసం ప్రపంచవ్యాప్తంగా సాగు చేస్తున్నారు.  విస్తృత విలువలు గల పండు, ప్రధానంగా దాని తియ్యని వాసన గల లక్షణము, ముదురు ఎరుపురంగుది కావడము వలన- దీనిని తాజాగా గానీ, తయారుచేయబడిన ఆహార పదార్ధాలను భద్రపరచుటలో , పండ్ల రసాలలో , పండ్లతోచేసే వంటకాలలో ,ఐస్ క్రీమ్ లలో, మిల్క్ షేక్ మొదలైన వాటిలో ఎక్కువ మొత్తములో వినియోగిస్తున్నారు. కృత్రిమ స్ట్రా బెర్రీ వాసన కూడా అన్ని రకాల పారిశ్రామిక ఆహార ఉత్పత్తులలో విస్తృతంగా ఉపయోగిస్తున్నారు. స్ట్రాబెర్రీలను ఇంకా, ఇండ్లలో స్ట్రాబెర్రి కుండీలలో పెట్టి కూడా పెంచవచ్చు. స్ట్రాబెర్రీ మొక్కలు సులభముగా పెరుగును, మరియు ప్రపంచములో దాదాపుగా ఎక్కడైనా పెరగవచ్చును.  స్ట్రాబెర్రీ మొక్కను వసంత ఋతువు ప్రారంభం నుండి మధ్యవరకు కొనుటకు మంచిది.  మొక్కను పూర్తిగా ఎండలో మరియు ఇసుకనేలలో ఉంచుట మంచిది.  స్ట్రాబెర్రీలు ఎలాంటి స్థితిలోనైనా ఎక్కువ కాలము జీవించగల బలమైన మొక్కలు, కానీ మొక్క పండును ఏర్పరచే సమయమునందు,చాలినంత నీరు తీసుకొనుట దానికి ముఖ్యము.  స్ట్రాబెర్రీలను కుండీ మొక్కలుగా పెంచినా పండు ఉత్పత్తి అవుతుంది. స్ట్రాబెర్రీ మొక్కలను ఒకే ప్రయత్నములో లేత కొమ్మగా వేరొక చోటికిపంపి కొత్త మొక్కను పుట్టించవచ్చు, కొత్త మొక్కను ఏర్పరచుటలో విజయవంతం కావాలంటే కొమ్మను కత్తిరించి మనకు ఎక్కడైతే కొత్త మొక్క కావాలనుకుంటామో అక్కడ నాటాలి.