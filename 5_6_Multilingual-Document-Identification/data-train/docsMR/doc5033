ეროვნული ფორუმი — პარტია, ჩამოყალიბებული 2006 წლის ნოემბერში. პარტიის თავმჯდომარეა აფხაზეთის ავტონომიური რესპუბლიკის მინისტრთა საბჭოს თავმჯდომარის ჟიული შარტავას შვილი კახაბერ შარტავა. პარტიის სლოგანია "მებრძოლი ქართული სული". პოლიტიკური გაერთიანება "ეროვნული ფორუმი" 2006 წლის ნოემბერში დაარსდა. პირველი დამფუძნებელი კონფერენცია პარტიამ 2006 წლის 25 დეკემბერს გამართა. ამ ეტაპზე  “ეროვნული ფორუმის” ორგანიზაციები მოქმედებს დედაქალაქსა და  13 სხვა ადმინისტრაციულ ერთეულში. პარტია არ მონაწილეობდა 2010 წლის 30 მაიის გამართულ ადგილობრივი თვითმმართველობის არჩევნებში. ამჯამად პარტიას მხოლოდ მეხუთე პრიორიტეტთან დაკავშირებით აქვს შექმნილი საკუთარი პროგრამა. პარტიის მართვის უმაღლესი წარმომადგენლობითი ორგანოა პარტიის წევრთა ყრილობა, რომელიც მოიწვევა სულ ცოტა 3 წელიწადში ერთხელ. ყრილობა ირჩევს პარტიის თავმჯდომარეს და პოლიტიკური საბჭოს წევრებს, ასევე სარევიზიო კომისიის წევრებს სამი წლის ვადით. პარტიის უმაღლესი აღმასრულებელი ორგანოა პოლიტიკური საბჭო, რომელიც წარმართავს პარტიის საქმიანობას ყრილობებს შორის პერიოდში. ამჟამად პარტიის პოლიტიკური საბჭოს წევრები არიან კონტროლის პალატის ყოფილი თავმჯდომარე რევაზ შავიშვილი, ტრადიციონალისტთა კავშირის ყოფილი წევრები ირაკლი მელაშვილი და გუბაზ სანიკიძე, ირაკლი გობეჯიშვილი. პარტიაში არის მაკონტრებელი ორგანო სარევიზიო კომისია. ასევე ახალგაზდრული ორგანიზაცია "ახალგაზრდული ფორუმი".
