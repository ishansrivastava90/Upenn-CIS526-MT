У цей день у 1797 році Джон Етерінгтон з Лондона вперше в Англії почав продаж у своєму магазині нового типу головного убору — циліндра. 1892 — у газеті "Triangle" в місті Спрінгсфілд, штат Масачусетс, де виникла гра баскетбол, автор гри доктор Джеймс Нейсміт вперше опублікував 13 правил її проведення. 1907 — доктор Лі Форест, визнаний у світі як "батько радіо і дід телебачення", запатентував трьохелементну вакуумну трубку, пристрій, котрий дав змогу перетворити радіо на практично використовуваний пристрій передачі голосу та музики. 1919 — після провалу збройного комуністичного повстання в Берліні, урядові війська схопили і без суду стратили ініціаторів повстання, засновників німецької Компартії 48—річних Карла Лібкнехта і Розу Люксембург. 1951 — Західнонімецький суд виніс вирок у справі Ільзе Кох, дружини коменданта концентраційного табору Бухенвальд, звинуваченої у знущаннях та вбивствах в'язнів і прозваної за свою надмірну жорстокість "бухенвальдською відьмою". Її було засуджено до пожиттєвого терміну ув'язнення. У 1967 році Ільзе Кох наклала на себе руки, повісившись на мотузці, сплетеній із простирадл. 1970 — 28—річний полковник Муаммар Каддафі, котрий прийшов до влади в Лівії в 1969 році в результаті військового перевороту і повалення влади короля Ідріса, проголошений прем'єр—міністром країни. 1986 — у радянських газетах опубліковано заяву генерального секретаря ЦК КПРС Михайла Горбачова, у якій проголошено "програму поетапної ліквідації до 2000 року всіх видів ядерних озброєнь". 1992 — Тім Бернерс Лі, "батько World Wide Web", випустив веб—браузер — програму, яка дає можливість переглядати ресурси інтернету. 1992 — європейська спільнота визнала незалежність Хорватії та Словенії, колишніх югославських республік, які перебували у федерації з 1918 року. 1994 — у результаті проведеного в Туркменії референдуму повноваження голови республіки Сапармурата Ніязова продовжені з п'яти до десяти років. 1809 — П'єр Жозеф Прудон, французький соціальний мислитель, теоретик анархізму. 1929 — Мартін Лютер Кінг, американський бабтистський священик, діяч негритянського руху за рівноправ'я, лауреат Нобелівської премії миру.