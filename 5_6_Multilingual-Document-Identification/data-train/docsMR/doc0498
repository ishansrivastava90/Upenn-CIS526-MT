Întrucât coloana oficială va avea şi oaspeţi din India, organizaţia judeţeană de partid a cerut să nu apară pe uliţele satului vite, ci doar oi. Cum în acel sat nu se creşteau oi, acestea urma să fie aduse din alt sat. În acest context, în ajunul trecerii coloanei, soseşte în sat inspectorul Sandu, de la „judeţ”. Deşi se arată la început zelos şi sever, el se lasă atras de oficialităţile locale la o petrecere la care se bea şi se ascultă muzică populară la care rămâne până seara. După ce toţi cei prezenţi sunt anunţaţi prin telefon că toată coloana oficială se va îndrepta spre alte localităţi, inspectorul îşi aminteşte de caruselul a cărui demontare o ordonase la începutul vizitei şi decide că toată lumea trebuie să se dea în el. Operatorul caruselului, şi el prezent la petrecere, ia cerinţa acestuia literal şi, după ce apasă butonul de pornire, se urcă şi el în carusel. Cum nimeni nu mai era prin preajmă să-l oprească, acesta a continuat să funcţioneze până a doua zi dimineaţă, când a sosit ciobanul cu oile din satul învecinat. Nota de la finalul episodului spune că a fost singura dată, conform legendei, când ziarul Scînteia nu a ajuns în mâinile oamenilor muncii înainte de începerea schimbului întâi. Un cioban care avea stâna pe vârful unui munte refuză să se prezinte la şcoală, trimiţându-şi doar fiul să înveţe să citească. Fiul, întors de la şcoală, îi citeşte tatălui tăbliţa de avertizare de pe stâlpul de înaltă tensiune, explicându-i că este periculos ca acesta să fie atins, mai ales pe timp de ploaie şi furtună şi că, dacă cineva se electrocutează, el nu trebuie să fie atins direct de cei ce încearcă să-l salveze. Într-o zi cu furtună, activistul vine la stâna ciobanului să-l convingă să vină şi el la şcoală, dar pe drum îşi murdăreşte ghetele de noroi. Ajuns la stână, el se sprijină de stâlpul de înaltă tensiune şi începe să-şi scuture încălţămintea. Ciobanul, văzându-l, crede că acesta tocmai se electrocuta, şi sare să-l salveze lovindu-l violent cu parul pentru a-l îndepărta de stâlp. Nota de la finalul episodului spune că, la sfârşitul anului, conform legendei, s-a raportat alfabetizarea a 99% din populaţia judeţului. Nota de la finalul episodului spune că familia miliţianului, conform legendei, a reuşit să adune şi să folosească toate bucăţile din porc împrăştiate prin casă.