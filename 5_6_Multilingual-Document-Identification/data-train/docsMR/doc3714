Piton a Roxfort Boszorkány- és Varázslóképző Szakiskola bájitaltan, később sötét varázslatok kivédése tanára és a Mardekár házvezetője, majd a Roxfort igazgatója. Egyik leghőbb vágya, hogy ő taníthassa a sötét varázslatok kivédése tantárgyat. Számos alkalommal igazságtalanul bánik Harry Potterrel és minden olyan tanulóval, aki nem az ő házába tartozik. A szereplőt Alan Rickman brit színész alakítja a filmekben. A Harry Potter és a Tűz Serlege c. kötetben Piton a szokásosnál is igazságtalanabbul bánik Harryvel, amikor a fiú a Roxfort második Trimágus Bajnoka lesz. Amikor Harry véletlenül beleesik Dumbledore Merengőjébe, egy tárgyaláson játszódó emléket lát, melyből kiderül, hogy Piton évekkel azelőtt halálfaló volt. Nevét a szintén halálfaló Igor Karkarov fedi fel a bírák előtt, ám Dumbledore azt állítja, hogy a professzor még Voldemort bukása előtt átállt az ő oldalára, és neki kémkedett. Később Dumbledore elmondja Harrynek, hogy maximálisan megbízik Pitonban, de azt nem hajlandó elárulni, hogy miért. A regény végén Dumbledore arról próbálja meggyőzni Cornelius Caramelt, hogy Voldemort visszatért, és ezt bizonyítandó Piton megmutatja a miniszternek a felizzott Sötét Jegyét. A Harry Potter és a Félvér Herceg c. kötet nyitófejezetében Bellatrix Lestrange és Narcissa Malfoy meglátogatják Pitont az otthonában. Narcissa rá akarja venni a férfit, hogy segítsen fiának, Dracónak végrehajtani a küldetést, amit Voldemort rábízott, vagyis hogy ölje meg Albus Dumbledore-t. Piton leteszi a Megszeghetetlen Esküt, és elhiteti a két nővel, hogy csak látszólag áll Dumbledore mellett, és elmagyarázza, hogy a Sötét Nagyúr bukása után miért is nem került az Azkabanba. Ebben a tanévben Piton lesz az új sötét varázslatok kivédése tanár, a bájitaltan oktatását pedig az egykori roxforti tanár, Horatius Lumpsluck veszi át. Lumpsluck egy régi bájitaltankönyvet ad Harrynek, amelyben a fiú számos hasznos információt és számára ismeretlen varázsigéket talál. A könyv egy magát Félvér Hercegnek nevező tanuló tulajdona volt. Harry ennek köszönhetően rendkívül jó eredményeket produkál bájitaltanból, ám Piton nagyon gyanúsnak tartja a fiú újsütetű sikereit a tárgyból. A roxforti csata során McGalagony professzor, Filius Flitwick és Pomona Bimba professzor meg akarják akadályozni, hogy Piton elszökjön az iskolából, ám a tanárnak sikerül kicseleznie őket. Piton első útja Voldemort Nagyúrhoz vezet. Végül Voldemort kezétől hal meg, aki - tévesen - arra a következtetésre jut, hogy ő az egyetlen akadálya, hogy helyesen működjön a Pálcák Ura. Pitont Voldemort nem az Avada Kedavra átokkal öli meg, hanem kígyója segítségével, így marad ideje átadni Harrynek az emlékeit, amelyekből nemcsak az derül ki, hogy mindvégig Dumbledore oldalán állt, hanem az is, hogy Harryén is, és a látszattal ellentétben bátor és messze nem rossz ember volt. Piton utolsó kívánsága, hogy halála előtt Harry nézzen a szemébe. Mivel többször elhangzik, hogy Harry az édesanyja szemeit örökölte, egyértelmű, hogy a jelenet Piton Harry iránti érzéseinek összetett voltát illusztrálja. Piton felelősnek érezte magát Lily haláláért, ezért elvállalta, hogy megvédi Harry Pottert, ám megkérte Dumbledore-t, hogy ezt mindenki előtt tartsák titokban. A Harry Potter és a Főnix Rendje c. filmben Alec Hopkins alakítja a fiatal Perselus Pitont. Az amerikai kiadások illusztrátora, Mary GrandPré kör- és kecskeszakállal ábrázolta Piton professzort, míg Rowling egy, a tanárról készített rajzán - melyet a Harry Potter és Én c. műsorban meg is mutatott - Pitonnak vékony bajsza és szakálla van. Ez azonban a szövegben sehol sincs megemlítve. Piton magába forduló, zárkózott fiú volt, aki ritkán elegyedett szóba bárkivel is. Amikor azonban James és barátai piszkálni kezdték, elöntötte a düh, és elvesztette a fejét. Egy ilyen alkalommal nevezte sárvérűnek Lily Evanst, akit a legjobban szeretett a világon. A regények tanúsága szerint Piton egy nagyon képzett varázsló, akiben már gyerekkorában megmutatkozott rendkívüli tehetsége. A bájitalok elkészítésének mestere, emellett a sötét varázslatok ismerője. Sirius Black szerint Piton már az iskolába kerülésekor több átkot és rontást tudott, mint a legtöbb hetedik évfolyamos tanuló. A bájitalok elkészítéséhez már akkor is nagyon értett, erről tanúskodnak a tankönyve szélére írt jegyzetei is. Amellett, hogy sok varázsigét ismert, ő maga is feltalált jó pár sötét varázslatot, ezek közül a legveszélyesebb a Sectumsempra, amellyel a támadó rendkívül súlyos sérüléseket tud okozni ellenfelének. Piton képes volt a nonverbális varázslásra is, vagyis arra, hogy az adott varázsige kimondása nélkül is el tudja végezni a varázslatokat. Amellett, hogy végre tudta hajtani a sötét varázslatokat, nagyon jól ismerte azok gyógyítási és megfékezési módjait is. Amikor Dumbledore egy rendkívül súlyos sötét átok áldozata lett, a professzor képes volt az igazgató jobb kezébe zárni az átkot, hónapokat nyerve ezzel neki. Piton, Perselus