از اوایل دهه ۱۳۸۰ نمازهای عید فطر تهران به امامت آیت‌الله سیدعلی خامنه‌ای رهبری جمهوری اسلامی ایران در این مکان برگزار می‌شود موقعیت مصلی در گسترده شهر تهران از دیدگاههای متفاوتی نظیر دسترسی راحت، نزدیک بودن به جمعیت میلیونی مورد بررسی قرار گرفت و در نتیجه پس از ارزیابی گزینه های مختلف ، اراضی عباس آباد جهت اجرای طرح مصلی مناسب تشخیص داده شد و نتیجتا محل مذکور به مرکز ثقلی نمادین و مظهر و سمبل اصلی شهر تهران مبدل خواهد شد. مصلی دارای ۷ گنبد می باشد که متاثر از معماری گنبدهای ایرانی مناطق مختلف کشور طراحی شده اند. گنبد اصلی مصلی ، از بزرگترین گنبدهای جهان اسلام بوده و بدیعترین طرح را دارد. تعداد گلدسته های مجموعه مصلی ۱۴ عدد می باشد. دو گلدسته اجرا شده فعلی، بلندترین آنها بوده که در جهان اسلام بی بدیل می باشند. ارتفاع این گلدسته ها ۱۴۰ متر بوده و داخل گلدسته ها ، پله های مارپیچ طراحی شده که از میا آنها آسانسور عبور می کند. ایوان بزرگ میان مسجد جامع و گلدسته های اصلی به صورت پوسته ای به ارتفاع ۷۲ متر و دهانه ۱۱۰ متر طراحی گردیده است . طراحی این ایوان نسبت به انواع معماری ایوان ها در مساجد ، نوگرایانه و بدیع می باشد. در مجموعه مصلی، از حوضها و آبنماهای متعددی برای طراوت بخشیدن به محیط استفاده شده است. حوض مرکزی مصلی دارای ۲۵۰۰ متر مربع مساحت است. همچنین در طراحی مجموعه مصلی ، فضای سبز دارای اهمیت و یژه ای بوده، بطوریکه در نقاط مختلف ماکت طرح، فضای سبز جهت ایجاد محیطی لطیف و آرامش بخش ، در نظر گرفته شده است. مصلای امام خمینی تنها به عنوان محل برگزاری نمازهای یومیه و نماز های جمعه مورد استفاده قرار نمی گیرد، بلکه بصورت یک مجتمع بزرگ اسلامی که دارای کاربری های متنوعی است، طراحی شده است . در طرح مصلی سالنهای متعددی به منظور برگزاری گردهمائیها و سمینارهای داخلی و بین المللی، همچنین موزه انقلاب اسلامی، آمفی تاتر، مرکز مطالعات و تحقیقات بین المللی اسلامی ، موسسه آموزشی علوم اسلامی، مرکز آموزشی صنایع دستی و هنرهای اسلامی و ایرانی، بنای یادمان وداع امت با امام، بازار صنایع دستی و فرهنگ و نشریات و ... طراحی گردیده است.