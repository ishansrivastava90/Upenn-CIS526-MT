Setelah beberapa lamanya baginda suami isteri itu berjalan masuk hutan keluar hutan dengan menderita azab sengsara dan lapar dahaga, maka pada suatu hari permaisuri baginda itu pun melahirkan seorang putera, tetapi oleh mengenangkan betapa kesengsaraan dan kelaparan yang akan dilalui maka terpaksalah putera itu ditinggalkan sahaja di dalam hutan. Tuhan maha berkuasa dan maha mengasihani, kanak­-kanak itu telah dijumpai oleh seorang saudagar, Idris namanya. Kebetulan pula saudagar Idris ini tiada mem­punyai anak, lalu kanak-kanak itu dijadikannya anak angkat serta diberinya nama Bakhtiar, yakni "bertuah." Kebijaksanaan Bakhtiar itu amatlah menarik hati raja, lalu baginda meminta kepada saudagar Idris supaya Bakh­tiar ditinggalkan diam di istana bersama-sama baginda­ tidak sekali-kali baginda mengetahui bahawa Bakhtiar ia­lah putera baginda sendiri maka dari semenjak itu sentiasa­lah Bakhtiar berdamping dengan raja. Hal ini telah metier­bitkan rasa dengki sekalian menteri-menteri dan orang besar-besar kepadanya, kerana cakap-cakap mereka se­olah-olahnya tiada terpakai lagi kepada raja. Mereka telah mengadakan muafakat lalu memfitnahkan Bakhtiar dengan tuduhan mengatakan ia berbuat cemar dengan sa­orang perempuan istana. Muhammad Julus telah mendapat suatu helah untuk membencanakan si pemikat itu lalu disembahkannya kepada raja supaya memerintahkan si pemikat itu mencari­kan kelamin burung itu dalam tempoh tujuh hari, jika tidak didapatnya nescaya ia dihukum bunuh. Bagaimana pun dengan pertolongan seorang shaikh dapat juga si pemikat memperolehi kelamin burung itu. Kejayaan si pemikat itu menyebabkan bertambah marak perasaan dengki Muhammad Julus, lalu dicerita­kannya kepada raja peri kecantikan puteri Maharaja Rum yang bernama Mengindera Sari itu, dan dicadangkannya supaya si pemikat di perintahkan pergi menjemput puteri itu. Tentu sekali si pemikat tiada berupaya hendak menyempurnakan perintah itu lalu ia pun pergi kepada shaikh yang telah memberi pertolongan kepadanya dahulu. Shaikh itu telah memberi suatu akal kepadanya iaitu hendaklah ia minta supaya di-sediakan sebuah bahtera emas yang dibuat dengan perbelanjaan Muhammad Julus, untuk kenaikan puteri itu. Bagi menyediakan bahtera emas itu tentulah bukan sedikit wang Muhammad Julus yang telah habis. Apabila bahtera itu telah sampai ke negeri Rum maka si pemikat itu pun mengadap Maharaja Rum lalu men­ceritakan bahawa ia datang daripada negeri Semanta Indera dengan tujuan baik jua. Maharaja Rum telah mem­benarkan puterinya Mengindera Sari menaiki bahtera emas itu, kemudian terkembanglah layar bahtera itu lalu belayar menuju negeri Semanta Indera. Kerbau seperti yang dikehendaki itu bukanlah mudah hendak didapat, bagaimanapun dengan beberapa susah payah, serta membayar tiap-tiap seekornya dengan harga sepuluh ribu dinar, dapat juga Muhammad Julus menga­dakan sebelas ekor kerbau itu, tetapi apabila puteri itu terhenti pada tingkat yang kedua belasnya maka dengan kehendak si pemikat, darah Muhammad luluslah di­semahkan sebagai gantinya. Bakhtiar menamatkan ceritanya itu sesudah lampau daripada waktu yang ditetapkan bagi menjalankan hu­kuman mati ke atasnya, dengan yang demikian dapatlah ia hidup sehari semalam lagi. Maka pada malam esok­nya Bakhtiar bercerita lagi cerita yang keduanya dan seterusnya hingga tamat lima cerita. Dengan jalan ber­cerita itu Bakhtiar dapat menangguhkan hukuman mati ke atasnya selama tujuh belas hari, tetapi perdana men­teri yang khianat itu masih juga tetap berpegang kepada hukuman yang telah dijatuhkan itu. Setelah mendengarkan cerita itu barulah raja mengetahui bahawa yang sebenarnya Bakhtiar ialah putera baginda sendiri yang telah ditinggalkan di dalam hutan dahulu. Kesudahannya perdana menteri yang khianat itu di hukum penjara selama tujuh belas hari, ia­itu selama Bakhtiar melalui kecemasan hukuman mati itu, tetapi kemudiannya ia di beri semula memegang jawatannya. Tiada lama sesudah itu maka tibalah pula adinda Raja Azadbakht yang Lilah insaf akan kesalahannya dan telah mengembara mencari kekandanya dari sebuah negeri ke sebuah negeri, hingga kedua bersaudara itu ber­temu kembali di negeri itu. Bakhtiar