Voinyčiaus rankraštis - paslaptinga rankraštį iššifruoti bandyta daug kartų, tačiau niekam to sėkmingai atlikti nepavyko. Neretai manoma, kad tai tėra mistifikacija - atsitiktinis bereikšmių ženklų kratinys. Rankraštis pavadintas jį atradusio iš Lietuvos kilusio antikvaro Mykolo-Vilfredo Voinyčiaus vardu. Dabar rankraštis saugomas Jeilio universiteto retų knygų bibliotekoje. Kadangi rankraščio skriptas neiššifruotas, vienintelė knygos datavimo ir bandymo nustatyti autorių priemonė - iliustracijos. Piešinių stilistika, vaizduojamų žmonių apranga primena 1450-1520 m. Europą. Šiuo laikotarpiu knyga ir datuojama, be to, tą patvirtina ir kiti nustatymai. Etelei Lilijan Voinyč, tada knygų prekeiviui Hensui Krausui. Šis neradęs pirkėjų knygai 1969 m. ją padovanojo Jeilio universitetui. Knygą tyrinėjęs Brumbaugh viename iš paveikslėlių teigė įžvelgęs saulėgrąžą. Kadangi šis augalas kilęs iš Šiaurės Amerikos tokiu atveju knyga negalėjo būti sukurta anksčiau negu XVI a. Bet iliustracija yra gana neaiški, ir ten galima įžvelgti tiek kiaulpienę, tiek ramunę ar kokį kitą Europoje paplitusį augalą. Paleobotanikos eksperto Sergio Toresella teigimu, knyga galėjo būti alcheminės herbalistikos rankraštis. Šią knygą su išgalvotais augalais ir raštu galėjęs sukurti koks žolininkas-šarlatanas ir ją, kaip kokią paslaptingą išminties knygą, nešiotis lankant klientus. Šiaurės Italijoje netgi veikė tokias knygas kuriančių žmonių tinklas, tačiau ten buvo rašoma įprastu raštu, skyrėsi stilistika. Astrologija vaidino svarbią rolę viduramžių gydymų metodikoje, todėl tokio tipo knygose neretai pasitaikydavo astrologinių brėžinių, kalendorių. Rankraštyje taip pat pavaizduoti įvairūs ratai, brėžiniai, tačiau pagal jokias astrologines tradicijas jų identifikuoti nepavyko. Tie skrituliški brėžiniai kartais interpretuojami kaip galaktikos ar primenantys ląsteles. Tokiems brėžiniams sudaryti reikėjo turėti mikroskopą ir teleskopą, nors minimu laikotarpiu viduramžių Europoje tokių nebūta. JAV karo laivyno kriptoanalitikas Prescott Currier pastebėjo, kad botaninės dalies puslapius galima padalinti į dvi dalis, kurioms būdinga skirtinga stilistika ir rašysena. Jis iškėlė hipotezę, kad kūrinį parašyti galėjo 2 autoriai, naudoję skirtingus dialektus ar ortografijas. Kitų rašysenos tyrėjų ši hipotezė paneigta. Apie rankraštyje naudojamą kalbą taip pat iškelta daug teorijų. Raidinio šifro teoriją galėtų paremti tai, kad numanomas autorius Rodžeris Beikonas nusimanė šifruose, o to meto Europoje pradėjo plisti kriptografijos mokslas. Tačiau prieš teoriją rodo tai, kad polialfabetinio šifro naudojimas turėtų panaikinti natūralias teksto savybes, pavyzdžiui, Cipfo dėsnį, tačiau taip nėra. Be to, polialfabetinis šifras išpopuliarėjo tik XVI a. Ši teorija turi istorinio pagrindo, nes viduramžių Europoje išties dalis kitų kraštų kalbų būdavo peršifruojamos į lotynišką raidyną, nors atsirasdavo ir originalių raidynų kūrėjų. Nors tokių pavyzdžių išlikę nedaug, tačiau pasakojimų apie raštus kūrusius misionierius yra nemažai. Galbūt ir Voinyčiaus rankraštį sukūrė dar Marko Polo laikų misionierius arba iš ten atgabentas azijietis. Šios hipotezės naudai pateikiami argumentai yra teksto sandara, tonacija, artikelių nebuvimas, žodžių pasikartojimas, būdingas Azijos kalboms, sintaksės, skaičių nebuvimas, iliustracijų keistumas. Užuomina gali būti ir pirmame puslapyje esantys raudoni simboliai, būdingi kiniškiems rankraščiams, galimas rankraščio dalijimas po 15 dienų. Tačiau niekas, tame tarpe ir Pekino akademijos mokslininkai rankraščio iliustracijose nesugebėjo atrasti jokių Azijos mokslo darbams būdingų požymių. 2003 m. lenkas Zbigniew Banasik paskelbė, kad jis sugebėjęs iššifruoti dalį teksto, kuris užrašytas mandžiūrų kalba.
