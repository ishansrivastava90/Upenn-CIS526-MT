1886-cı ilin Yanvar ayında, Karl Benz təntənəli surətdə dünya üzrə istehsal edilmiş ilk avtomobilin təqdimatını edərək, bu üç təkərli nəqliyyat vasitəsinə Benz Patent Motor Car adını vermişdir. Bir neçə ay sonra, Gottlieb Daimler və onun baş mühəndisi olan Wilhelm Maybach, Daimler mühərriki ilə təchiz olunmuş dörd təkərli avtomobilin konseptual təməlini qoymuşdur. İlk Mercedes, Daimlerin ölümündən bir az müddət keçdikdən sonra, 1901-ci ildə istehsal olunmuşdur. Maybach tərəfindən yığılmış bu avtomobil, Daimlerin əsas distribyuterləridən biri olan Emil Jellinek tərəfindən istismara verilərək, nəticə etibarı ilə Jellinekin qızının şərəfinə Mercedes adını almışdır. Elə lap başlanğıcdan, Mercedes-Benz adı avtomobil qüsursuzluğunun sinonimi idi. Bu avtomobil istehsalçısının ilkin modellərindən biri olmuş 1931-ci il buraxılışı Mercedes-Benz 170, həmin zəmanənin müstəsna xarakterli nailiyyəti hesab edilən müstəqil asma sistemi texnologiyasını təklif edən ilk avtomobil kimi fərqlənə bilmişdir.  İyirminci əsrin 30 və 40-cı illərdə konveyerdən düşmüş, 380 və 540K kreyser modellər kimi Mercedes istehsalı olan avtomobillər isə dəbdəbənin ali dərəcəsinin axtarışında olan alıcıların yeganə seçiminə çevrilmişdi. Keçmiş əsrin əllinci illəri Mercedes-Benz 300 SL “Gullwing” modelinin, o zamanlar dünyanın ilk super avtomobil adına layiq görülmüş idman avtomobilinin doğuluşuna şahid olmuşdur. Effektli üslubu və idman ruhlu texnologiyası ilə, 300 SL modeli günümüzdə də, bütün dünya üzrə klassik avtomobil kolleksiyaçıları tərəfindən rəğbətlə qarşılanmaqdadır. Həmin onillikdə Daimler-Benz təhlükəsizlik sahəsində də iri addımlar ata bilmişdir. Bu şirkətin istehsalı olan Mercedes-Benz 220 sedanları, toqquşma zamanı zərbənin absorbsiya edilməsi məqsədi ilə işlənib hazırlanaraq, sonralar patentləşdirilmiş “crumple zone” gövdə dizaynının tətbiq edildiyi ilk avtomobillər olmuşdur. 1963-cü ildə, Mercedes-Benz 600 modelinin buraxılışına start verməklə şirkət özünün “avtomobil dəbdəbəsinin məskəni” reputasiyasını əməlli başlı möhkəmləndirir. Bu eleqant və dəbdəbəli sedan limuzin formasında da istehsal edilirdi və o zəmanənin tələblərinə görə proqressiv hesab olunan pnevmo-asma sisteminə və 300 at gücünü hasil etməyə qadir V8 mühərriki ilə təchiz olunmuşdu. Mercedes-Benz 300 SEL 6.3 modelinin işıq üzü görməsi də məhz həmin onilliyə təsadüf edib. Tam ölçülü sedan, sükut vəziyyətindən 60 km/saat sürətinə yeddi saniyədən daha az müddətdə nail olmaqla, öz həməsrlərin arasında ən sürətli şıq kateqoriyalı avtomobil kimi tanınmışdı. Yetmişinci illər öz növbəsində, S-Class adlandırılmış Mercedes avtomobillərinin yeni model xəttinin yaradılması ilə yadda qalır. Bu zəngin görkəmli sedan və kupelər sərnişinləri qüvvətli mühərriklər və bir sıra dəbdəbəli cəhətlər ilə nazlandırmaqda idi. Mercedes şirkəti bu əsrdə də qabaqcıl texnologiyaların inkişaf etdirilməsi yönündə öz tədqiqatlarına davam etdirməklə, avtomobillərdə bloklanmayan əyləc sistemini tətbiq etmiş ilk istehsalçı olmuşdur. Daimler-Benz alyansının təhlükəsizlik sahəsindəki uğurları 1980-ci illərdə də davam etməkdə idi. Pnevmobalışlar və dartıya nəzarət sistemi məhz bu şirkətin istehsal etdiyi avtomobillərdə ilk dəfə istifadə edilmişdir. Bundan əlavə, çox həlqəli ön asma sisteminin təqdim edilməsi avtomobillərdə sürücülük rahatlığı və idarə oluna bilmə qabiliyyətini nəzərə çarpacaq dərəcədə artıran yeniliklərdən idi. Bu texnologiya ilk dəfə Mercedes-Benz 190 E modelində tətbiq olunaraq, günümüzdə də bu şirkətin şassi mühəndisliyinin zəruri komponenti kimi qalmaqdadır.