Dél-afrikai színész és komikus volt, aki mielőtt a népszerű Folytassa…. sorozatban lett főszerepelő, angol helyzetkomédia-sorozatokban szerzett magának hírnevet. James, született Joel Solomon Cohen, zsidó szülők gyermeke, nevét később Sidney Joel Cohen-ra majd Sid Jamesre változtatta. Családja a Hancock utcában élt Hillbrowban, Johannesburgban. Mielőtt hivatásos színésszé vált volna, gyémántmetszőként, fodrászként, táncoktatóként dolgozott és állítólag részidős bokszoló is volt vásárokban. A második világháború idején hadnagy lett a dél-afrikai hadsereg szórakoztató egységében, azt követően folytatta színészi karrierjét. 1946-ban szolgálati pénzjutalmából Nagy-Britanniába utazott. Mielőtt a háború után születő brit filmipar felfedezte volna, színtársulatnál dolgozott. Az általa alakított filmbeli karakterek általában nagyon hasonlítottak ahhoz a ravasz, aranyköpéseket mondó, élvhajhász londonihoz, akiről már nevezetes volt televíziós szerepei által, és gyakran Sidnek vagy Sidney-nek nevezték őket. Három kivétel volt, a Carry On Henry – VIII. Henrik paródiája, a Carry On Dick – Dick Turpinnek, a legendás útonállónak parodizálása, melyekben a címszerepet játszotta, valamint a Carry On Cleo, melyben Marcus Antoniust alakította. Sid Jamest olyannyira azonosították az általa játszott hasonló karakterekkel, hogy azokat gyakran szintén Sidnek, vagy Sidney-nek nevezték el. A Folytassa… filmek Sidney Fiddlerén, Sid Carterén, Sid Plummerjén, Sidney Boggle-jén és Sir Sidney Ruff-Diamondján túl ő alakította Sid Abbotot a Bless This House tévéváltozatában, és az ebből készült filmben, valamint ő volt Sids Jones, Turner, Marks, Stone és Gibson azonkívül még négy karakter, akiket egyszerűen csak Sidnek hívtak. Az általa a Hancock’s Half Hour-jában megformált Sidney Balmoral James ismét feltűnt saját sorozatában, a Citizen Jamesben. Védjegyét, a „kujonkodó nevetést” gyakran felhasználta. 1967-ben James Nocker őrmester szerepének eljátszására készült a Carry On Follow That Camelben, azonban súlyos szívroham érte, így Phil Silvers amerikai komikus színész lépett helyébe. Ugyanabban az évben a Carry On Doctorben Jamest többnyire kórházi ágyban fekve mutatták, a valóságos életében fennálló orvosi aggodalmak eredményeként. Később azt beszélték, hogy Sid James szelleme kísértett abban az öltözőben, melyet halála estéjén használt. A komikus, Les Dawson egy ottani programja idején szerzett élménye után nem volt hajlandó ismét azon a helyen játszani. Soha nem fedte fel hogy miért, és nem volt hajlandó beszélni sem a témáról. Részletekbe menően ír James szerencsejáték-függőségéről, és az ügynökével, Michael Sullivannel való egyezségéről, mely szerint a felesége nem tudhatta mennyi honoráriumot kapott, egy részt félretetetett a szerencsejátékokra. James mint megrögzött szerencsejátékos kifejezetten balszerencsés volt, élete során több tízezer fontot vesztett. Az életrajz beszámol James Barbara Windsor iránti megszállottságáról is, és arról, hogy ez hogyan vezetett ahhoz, hogy egy napon hazatérve az összes bútorát átrendezve találta, egy másik napon pedig az a látvány várta, hogy Windsor akkori férje, Ronnie Knight egy fejszét vágott a padlójába.