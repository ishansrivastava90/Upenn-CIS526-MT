Pomnik Artylerii Polskiej w Toruniu - zespół pomnikowy odsłonięty 12 października 1980 na placu Zwycięstwa, uzupełniony w 1993 o tablicę pamiątkową Oficerskiej Szkoły Artylerii. Po raz pierwszy podjęto inicjatywę budowy pomnika artylerzysty podjęto w stolicy polskiej artylerii w Toruniu już w 1937, zamierzenia nie wyszły poza wstępne projekty i plany. Ponownie wystąpiono z inicjatywą budowy pomnika artylerzysty w Toruniu w 1946 r. Z propozycją taką wystąpił ówczesny komendant Centrum Wyszkolenia Artylerii gen. bryg. Artur Hulej. Powstała wtedy Komisja Inicjatywna uzgodniła z władzami miejskimi lokalizację pomnika. Wybrano miejsce u zbiegu ulic Adama Mickiewicza, Alei 700-lecia i Wałów Gen. Władysława Sikorskiego. Istniejący w tym miejscu plac postanowiono nazwać placem Artylerii. Początkiem budowy pomnika miało być położenie kamienia węgielnego. Po czym przewodniczący Miejskiej Rady Narodowej odczytał uchwałę o nazwaniu placu, na którym stanie pomnik artylerii – placem Artylerii. Po akcie erekcyjnym stanął problem wykonania pomnika. Wykonanie projektu pomnika powierzono artyście rzeźbiarzowi Tadeuszowi Markiewiczowi, słuchaczowi Wydziału Sztuk Pięknych UMK. Wykonany projekt przedstawiał 4-metrową rzeźbę granitową oficera ogniowego i amunicyjnego stojących na 8-metrowym cokole. Projekt ten został zatwierdzony przez Wydział Kultury Miejskiej Rady Narodowej. Prace weszły więc w fazę realizacji. Narastające koszty wskazywały na trudności sfinansowania tego zamierzenia, dlatego też zrezygnowano z budowy pomnika, a zebrane fundusze przekazano na budowę osiedla mieszkaniowego Kaszownik. Na planowanym miejscu na placu Artylerii już wcześniej wybudowano zastępczy element w formie dwóch luf i pocisków artyleryjskich z XVIII wieku. Do luf tych później wykonano kamienno-betonową podstawę według projektu Henryka Siwickiego. W tej formie zastępczej istnieje ta budowla dotychczas. Projekt pomnika wykonał prof. Franciszek Duszenko z gdańskiej Państwowej Wyższej Szkoły Sztuk Plastycznych. Wybrany projekt pomnika symbolizuje artylerię od najdawniejszych czasów. Swym poziomym rozwiązaniem, wskazuje na trud i siłę artylerzystów w walce. Płaskorzeźby prawej strony cokołu symbolizują artylerię polską w 1939 na lewej artylerię lat 1944–1945. W rzeźbie tej ujęte są wszystkie rodzaje dział polskich biorących udział w II wojnie światowej. Na tylnej ścianie pomnika przedstawione są sylwetki starszych dział, a głównie z okresu powstań narodowych. Całość wieńczy grupa artylerzystów z centralną postacią oficera ogniowego zastygłego w geście wydawania komendy „Ognia”. Obok niego amunicyjny i inni członkowie obsługi działa. Blok jest wysoki na 8 m i długi na 13 m. Całość pomnika przedstawia zarys działa, stąd jego wydłużony kształt. W przodzie pomnika zaprojektowano znicz w kształcie odłamka pocisku artyleryjskiego, a przy nim napis „Wieczna cześć i chwała polskim artylerzystom”. Wkład społeczeństwa, wojska i kombatantów ukazują nadsyłane składki na budowę pomnika. Społeczne fundusze na budowę pomnika Polskich Artylerzystów wynosiły 9 649 220,15 zł, z czego na wojskowe składki i wypracowane fundusze przez żołnierzy przypada 3 458 175,90 zł oraz czyn społeczny żołnierzy 3 500 000 zł. Zakłady pracy i instytucje z całego kraju wpłaciły  2 274 306,50 zł, ZBoWiD – 147 410 zł, młodzież – 246 407,75 zł, składki nadsyłane indywidualnie – 22 920 zł. 12 października 1980 odbyła się uroczystość odsłonięcia pomnika. Odsłonięcia dokonał gen. broni POW gen. dyw. Józefa Użyckiego, szefa Wojsk Rakietowych i Artylerii WP gen. bryg. Ryszarda Kubiczka, dowódcy garnizonu toruńskiego płk. dypl. Kazimierza Chudego oraz przedstawicieli władz miejskich i wojewódzkich. Ponadto w uroczystości wzięli udział przedstawiciele wszystkich jednostek artyleryjskich Wojska Polskiego oraz artylerzyści kombatanci, a wśród nich gen. bryg. w st. spocz. Antoni Frankowski. Na zakończenie uroczystości delegacje wojska i społeczeństwa złożyły wieńce i wiązanki kwiatów. W 1993 do pomnika została dołączona tablica upamiętniająca 70 lat istnienia w Toruniu Oficerskiej Szkoły Artylerii. Przed pomnikiem odbywały się co roku promocje oficerskie jej absolwentów.