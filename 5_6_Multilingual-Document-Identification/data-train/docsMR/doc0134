আলভারেজ নোবেল পুরস্কার পেয়েছিলেন মৌলিক কণা পদার্থবিজ্ঞান বিষয়ে গুরুত্বপূর্ণ মৌলিক আবিষ্কারের জন্য। বিশেষত তার আবিষ্কারের ফলে অনেকগুলো রেজোন্যান্স অবস্থা আবিষ্কার করা সম্ভব হয়েছে। তিনি হাইড্রোজেন বাব্‌ল চেম্বার এবং উপাত্ত বিশ্লেষণের মাধ্যমে এই অবস্থা নির্ণয়ের পদ্ধতি প্রতিষ্ঠা করেছিলেন। এছাড়া তার আবিষ্কারের কারণে পরবর্তীতে কণা ত্বরক যন্ত্রে সৃষ্ট স্বল্পায়ু কণাসমূহ অধ্যয়ন করা এবং তাদের তথ্য সংগ্রহ করে রাখা সম্ভবপর করে তুলেছিল। ম্যানহাটন প্রকল্পে অংশ নেন এবং বোমা নিক্ষেপের চূড়ান্ত দায়িত্বে যে হিরোশিমায় গিয়েছিলেন, সেখানে পারমানবিক বোমা নিক্ষেপ কার্যক্রমের বৈজ্ঞানিক পর্যবেক্ষক হিসেবে। ট্রিনিটি এবং নাগাসাকি বিস্ফোরণে ব্যবহৃত ফ্যাট ম্যান নামক বোমার জন্য এক্সপ্লোডিং-ব্রিজওয়্যার বিস্ফোরক তৈরী করেছিলেন যৌথভাবে আলভারেজ ও "লরেন্স জনস্টন" নামে তার এক ছাত্র। পারমানবিক বোমা বিষয়ক গবেষণা ছাড়াও তিনি রাডার এবং বিমানচালনা বিদ্যা বিষয়ে গুরুত্বপূর্ণ অবদান রেখেছেন। তিনি এমন একটি পদ্ধতির প্রতিষ্ঠা করেছিলেন যার সাহায্যে অস্পষ্ট স্থানে নিরাপদে বিমান অবতরণ করানো যায়। বোমা নিক্ষেপক এবং বাণিজ্যিক বিমান ব্যবসায়ী সবার জন্যই এটি কাজে এসেছে। যুদ্ধের পর তিনি [সিনক্রোটন] উদ্ভাবনের কাজে আত্মনিয়োগ করেন। কে-টি বিলুপ্তি সীমানার ইরিডিয়াম ব্যত্যয়ের বিষয়টি ব্যাখ্যা করার জন্য গ্রহাণু-সংঘর্ষ তত্ত্ব প্রস্তাব করেন। তখন এই সময়ের মধ্যে ইরিডিয়ামের প্রাচুর্যের বৃদ্ধি ঘটতে দেখা গিয়েছিল যা এই তত্ত্বের মাধ্যমে ব্যাখ্যা করা যায়। এএ ১০ বছর পরে পর্যবেক্ষণে দেখতে পাওয়া যায়, চিকশুলুব নামক ডাইনোসরদের বিলুপ্তির কারণ হিসেবে বর্তমানে আখ্যায়িত করা হয়। এছাড়া আলভারেজ মার্কিন রাষ্ট্রপতি জন এফ কেনেডি হত্যা বিষয়ে একটি জেট-রিকয়েল তত্ত্ব দেন। তিনি ব্যাখ্যা করেন, কেনেডির প্রকৃত খুনী যদি লি হার্ভে অসওয়াল্ড হয়ে থাকে এবং সে পিছন থেকে গুলি করে থাকে, তাহলে কেনেডির মাথা সামনের দিকে হেলে না পড়ে পিছন দিকে নিক্ষিপ্ত হয়েছিল কেন।