Konrad Rotschild sündis Peterburi kubermangus eestlasest väljarändaja perekonnas. Ta õppis Katariina 6-klassilises linnakoolis Tallinnas ja eksternina I Peterburi kadetikorpuses. Teenistuskohaks sai Peeter Suure Merekindluse 4. suurtükipolk Tallinnas. Siin asus ta teenistusse 15. juulil 1916, olles kuulipildurite komando ülem ja polgu adjutant. Veebruaris 1917 sai temast roodu vanemohvitser, 27. aprillil ülendati alamleitnandiks. Pärast 1917. aasta veebruarirevolutsiooni Tallinnas kinos Grand-Marina toimunud esimesel Eesti sõjaväelaste koosolekul valiti lipnik Rotschild Eesti Sõjaväelaste Büroo sekretäriks ja peagi sai temast keskbüroo juhataja. Eesti Sõjaväelaste Büroo oli esimene eesti rahvusest sõjaväelaste esindus nii Eestis kui ka Venemaal. Peeti vajalikuks koondada eri rinnetele laialipaisatud eestlastest sõjamehed kodumaale. Juunis 1917 toimus Eesti sõjaväelaste I kongress, kus moodustati Eesti Sõjaväelaste Ülemkomitee ning Rotschildist sai selle mobilisatsiooniosakonna juhataja. Neid kohuseid täitis ta kuni 12. veebruarini 1918. 23. veebruaril 1918 määras kolmeliikmeline Eestimaa Päästmise Komitee Rotschildi Tallinna komandandiks. Saksa okupatsiooni aja 1918. aastal veetis Rotschild Eesti Ajutise Valitsuse esindaja ja polkovnik Johan Laidoneri käsutuses, kelle usaldusmehena sai ta suvel 1918 korralduse kujundada punaarmees Eesti luureagentuur.  Nii otsis Rotschild ohvitsere, kellele soovitati vabatahtlikult astuda punaarmeesse ja nende kaudu laekus hiljem väärtuslikke luureandmeid. Vabadussõja ajal tuli suur osa neist ohvitseridest rindel üle, tuntuimaks võib vahest pidada kapten Aleksander Schultzi, kes vahepeal teenis Tšekaa Petrogradi vahipolgu pataljoniülemana. 1918. aasta oktoobri lõpul, kui Rotschild tuli Eestisse, arreteerisid ta sakslased. Novembris 1918, peale novembrirevolutsiooni Saksamaal varises Saksa okupatsioon kokku ning Saksa väed taandusid Eestist. Ajutine Kaitseliidu ülem kolonel Johan Unt määras Rotschildi 13. novembril Eesti rannakaitse ülemaks ning tema esmaseks ülesandeks oli kavandatava Nõukogude Venemaa Balti laevastiku vastase rannakaitse korraldamine. Ta suutis lühikese ajaga korraldada Naissaare ja Aegna merekindlused lahingvõimelisteks. 2. diviisi staabi ülem kapten Rotschild teatas isegi, et temal olevat ešelon valmis, millega tarbe korral Tallinna sõidab kindral Laidoneri nõudmisi toetama, kuid viimane keelas selle kategooriliselt ära. 1919. aasta mai lõpust alates oli ta ülemjuhataja kindral Johan Laidoneri staabi kantselei juhataja. Kapten Rotschild teeniski kuni Vabadussõja lõpuni ülemjuhataja staabi kantselei ülemana. Sisuliselt vastas see koht alampolkovniku või koguni polkovniku aukraadile. Kolm nädalat pärast Vabadussõja lõppu 2. veebruaril 1920, st 29. veebruaril suunati kogenud ohvitser Konrad Rotschild, kes oli Vabadussõja ajal täitnud 2. Diviisi staabiülema ja sõjavägede ülemjuhataja staabi kantselei juhataja ametikohta -  Tallinnas «Kindluse Raske Suurtüki Divisjoni batarei nooremaks ohvitseriks», mis oli selge tagandamine. Ta ilmus 4. märtsil uude teenistuskohta, oli siis mõnda aega haige ja aprillis lubati kuuenädalasele puhkusele. Ta tuli 13. mail teenistusse tagasi ja palus peagi end tervislikel põhjustel reservi arvata. Kapten Konrad Rotschild vabastati sõjaväest 22. mail 1920, kusjuures demobilisatsiooni põhjuseks on vabastamise tunnistusel märgitud harukordselt «wanaduse tõttu» – ehkki kapten oli vaid 28-aastane. 1920. aastate algupoolel pühendus Konrad Rotschild Sõdur. Ta suri Tallinnas tuberkuloosi 3. detsembril 1927 ja maeti Kopli kalmistule.