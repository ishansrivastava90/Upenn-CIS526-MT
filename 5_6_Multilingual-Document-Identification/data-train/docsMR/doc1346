Građanin Kane smatra se jednim od najinovativnijih djela u povijesti filma. Američki filmski institut proglasio ga je 2007. najboljim američkim filmom svih vremena. Glavni junak filma, Kane, stvoren je prema uzoru na novinskog magnata  Williama Randolpha Hearsta. Od premijere, film se nije spominjao u Hearstovim novinama. Film završava onako kako je i počeo, s natpisom "Zabranjen neovlašten ulaz". Posljednji kadar prikazuje slovo "K" na vrhu željezne ograde. Novinareva misija traženja značenja Kaneove posljednje riječi vodi ga tome da na kraju zaključuje da se čovjekov život ne može rezimirati u jednoj riječi. Dok skuplja dijelove slagalice, shvaća da je "pupoljak" "dio koji nedostaje" u njegovom životu. Film se sastoji od fragmenata Kaneova života, prikazanih u nekronološkom redoslijedu, tako da ih gledatelj može posložiti. Nakon što ga je napustila druga žena, Kane počinje uništavati njezinu sobu. Zgrabi snježnu kuglu i, kad ju je mislio baciti, ugleda kako u njoj padaju pahuljice snijega, nakon čega promrmlja "Pupoljak" - još jednu uspomenu na događaj. Druga tema razložena u filmu je limitiranost moći i novca. Iako je Kane nevjerojatno bogat i moćan, ne uspijeva iskoristiti to bogatstvo i moć kako bi pobijedio na izborima za guvernera, promovirati svoju drugu ženu, Susan, kao opernu zvijezdu, ili zadobiti ljubav i odanost onih koji ga okružuju. Na kraju je prikazan kao usamljeni starac, zatvoren u Xanadu, ukrašenu palaču koju je izgradio kako bi zadovoljio svoj ego. Njegove skupocjene stvari ne mogu zamijeniti emocionalni gubitak koji je pretrpio u svom životu. Orson Welles bio je inspiriran i drugim figurama tog razdoblja, a film sadrži i neke autobiografske elemente. Lik političkog šefa Jima Gettysa temeljen je na Charlesu F. Murphyju, političkom lideru  njujorške političke organizacije Tammany Hall, koja je bila Hearstov neprijatelj. U jednoj sceni Gettys prigovara Kaneu što je objavio karikaturu njega u zatvorskoj odjeći s crno-bijelim prugama. Murphy, koji je bio vozač taljiga te je posjedovao nekoliko staja, stvarno je 1903. prikazan na Hearstovoj karikaturi kako nosi zatvorsku odjeću. Prema Louisu Pizzitolu, autoru knjige Hearst Over Hollywood, "Pupoljak" je bio nadimak koji je Orrin Peck, prijatelj Williama Randolpha Hearsta, dao njegovoj majci, Phoebe Hearst. Govorilo se da je Phoebe bila bliska, ili čak i bliskija, s Orrinom nego s vlastitim sinom, što je dalo gorak element korištenju riječi u filmu koji govori o dječaku koji je odvojen od majčine ljubavi. Iako su Hearstovi napori naštetili uspjehu filma, oni su mu se vratili tijekom vremena, budući da je gotovo svaka referenca na Hearstov život i karijeru uključuje referencu na film. Ironija Hearstovih pokušaja je u tome da se film danas uvijek povezuje s njim. Ova veza se dodatno  pojačala s velikom biografijom W. A. Swanberga iz 1962., Građanin Hearst. Za Kaneovu osobnost figurirali su i mnoge druge slavne ličnosti, a najviše izgleda je imao Jules Brulator, šef distribucije Eastman Kodaka i suosnivač filmskog studija Universal Pictures. Brulatourove druga i treća žena, Dorothy Gibson i Hope Hampton, postale su zvijezde nijemog filma, a kasnije ostvarile marginalne karijere u  operi. Vjeruje se da su i njih dvije poslužile kao inspiracija za lik Susan Alexander. Orson Welles tvrdio je kako je raskošna promocija operne karijere druge supruge Harolda Fowlera McMormicka, Ganne Walske - unatoč njezinom užasnom glasu - bila izravna inspiracija za scenarij. Ovo je potvrdio Roger Ebert na DVD izdanju filma. U filmu postoje neki autobiografski elementi. Orson Welles izgubio je majku kad je imao samo devet godina, a oca kad mu je bilo petnaest. Nakon toga je postao štićenik  čikaškog liječnika, dr. Mauricea Bernsteina - a Bernstein je prezime jedinog važnijeg lika u Građaninu Kaneu koji je prikazan u potpuno pozitivnom kontekstu. Dugo godina se vodila debata o tome tko je zaslužan za originalni scenarij, budući da su kao scenaristi navedeni Welles i Herman J. Mankiewicz. Filmska kritičarka  Petera Bogdanovicha, koji je opovrgnuo Kaeline tvrdnje. Robert L. Carringer u eseju iz 1978. nazvanom "The Scripts of Citizen Kane", i u svojoj knjizi iz 1985., The Making of Citizen Kane, pobija Kaelinu tvrdnju da je Mankiewicz jedini autor scenarija. Nakon podrobne analize sedam promjena scenarija, Carringer je otkrio kako su ga uistinu zajednički napisali Welles i Mankiewicz. Pregledi scenarija očigledno upućuju na različite doprinose i autore svakog od tih doprinosa te potvrđuju da Mankiewicz nije jedini radio na scenariju nego da ga je u dobroj mjeri napisao i Welles. Tijekom produkcije, radni naslov Građanina Kanea bio je RKO 281. Snimanje je obavljeno između 29. lipnja i 23. listopada 1940. Welles je šefovima studija zabranio dolazak na set. Shvaćao je njihovu želju da kontroliraju projekte te je znao da su očekivali da snimi uzbudljiv film koji će biti nalik radio-drami Rat svjetova. Wellesov ugovor s RKO-om dao mu je potpunu kontrolu nad produkcijom filma, nešto što mu nikad poslije nije dopušteno. Još jedna neortodoksna metoda korištena u filmu bili su niskokutni kadrovi, u kojima su u pozadini mnogih scena prikazani stropovi. Budući da su filmovi u to vrijeme većinom bili snimani u studijima, a ne na lokacijama, bilo je nemoguće snimati iz kuta koji bi pokazivao stropove jer ih setovi nisu ni imali. Wellesova ekipa koristila je musline kojima su prekriveni setovi kako bi se proizvela iluzija uobičajene sobe sa stropom, dok su mikrofoni bili skriveni iznad platna. Jedna od pripovjedačkih tehnika uvedenih u ovom filmu bilo je korištenje epizodnih prizora na istom setu dok su likovi mijenjali kostime i šminku između dva snimanja kako bi scena iza svakog snimanja izgledala kao da se događa na istoj lokaciji, ali vremenski puno kasnije u odnosu na prethodnu. Welles je na ovaj način prikazao raspad Kaneova prvog braka, pa je tako nešto što se događalo godinama prikazano u nekoliko minuta. Prije ove tehnike, redatelji su na filmu morali dugo objašnjavati promijenjene okolnosti. Na primjer, u remek-djelu  Ericha von Stroheima Pohlepa, raspad braka glavnog junaka trajao je skoro sat vremena, čak i u najkraćoj verziji. Welles je uveo i neke vizualne efekte kako bi jeftino snimio stvari poput scena mase i velike interijere. Na primjer, scena u kojoj se kamera u operi dramatično podiže do potkrovlja kako bi prikazala radnike koji se rugaju nastupu druge gđe. Kane snimljena je pomicanjem kamere iznad pozornice, nakon čega se spušta zastor. Zastor se otvara, a kamera sada prikazuje radnike u višem dijelu opere. Film je udario temelje novim tehnikama specijalnih efekata uz pomoć šminke, koje je stvorio make up umjetnik Mel Berns, vjerodostojno postarivši glumce za nekoliko desetljeća u svrhu priče. Primjer su mutne kontaktne leće koje su Cottena prikazale kao starca. Welles je kasnije tvrdio da je šminka korištena i na njemu za scenu u kojoj se pojavljuje kao mladić. Welles je donio svoje iskustvo sa zvukom s radija. U jednoj sceni, stariji Kane udara Susan u šatoru na plaži, a dva lika nijemo zure jedno u drugo dok se u pozadini može čuti kako se na obližnjoj zabavi žena histerično smije. Njezina nepostojanost ukazuje na Susanine i Kaneove patnje. Welles je drugdje vješto iskoristio zvučne efekte kako bi kreirao ugođaj, kao što je ledeni odjek monumentalne knjižnice, gdje se novinaru suprostavlja pretjerano uslužni knjižničar. Građanin Kane bio je rijetko prikazivan i praktički zaboravljen sve do premijere u Europi  Sjedinjenim Državama je bio zanemaren i zaboravljen sve do ponovnog oživljavanja krajem pedesetih, nakon čega su kritičari imali sve ljepše riječi o njemu. Kritičari diljem svijeta su ga počeli uvrštavati među najbolje filmove svih vremena. Top 10 lista časopisa Sight & Sound počela se objavljivati 1942., a mijenja se svakih 10 godina. Građanin Kane na njoj se našao 1962.