L'Enterprise arriba per prestar ajut a una colònia que ha estat atacada per una enorme nau alienígena.  En el decurs de les investigacions, els sensors detecten una altra nau molt més petita que la primera que s'ha enfrontat aconseguint la seva fugida.  Quan aconsegueixen transportar a dos dels membres d'aquesta segona nau a bord, la tripulació de l'Enterprise comença a patir tota una sèrie d'estranyes visions de futur. Un episodi que aconsegueix reflectir fidelment l'aspecte visual de la sèrie original. Una de les paradoxes temporals més extraordinàries de la saga Kirk amb un primer oficial klingon, al comandament de la nau a on va servir anys enrere, la USS Farragut, viatjant en el temps per impedir una guerra que mai no va haver d'ocórrer i que va devastar milers de planetes, inclòs Vulcà i la seva raça. Tot això amb uns efectes especials cada vegada millors. Durant una missió diplomàtica, el Tinent Kirk i la tripulació de l'Enterprise hauran de fer front a un atac klingon. Enmig d'una batalla amb naus romulanes, l'Enterprise queda atrapada en un poderós camp de força multidimensional.  En intentar estudiar-lo Hikaru Sulu pateix un accident amb el transportador i es materialitza trenta anys més gran.  El temps per fugir es consumeix i només Sulu coneix la forma de sortir del camp de força... però el temps que ha transcorregut per ell li ha fet oblidar les dades que poden salvar la nau i tota la tripulació. Perseguits i atacats pels klingon, la tripulació de l'Enterprise ha de respondre a la cridada de socors d'un buc d'investigació de la Federació.  En qüestió d'hores la nau i la tripulació es consumiran prop d'una estrella restant la tripulació de l'Enterprise envoltada per un amenaçant i misteriós horror. Sulu torna a l'Enterprise després del seu ascens a comandant.  La seva primera tasca és un vol rutinari, però els recents canvis efectuats als sistemes de la nau converteixen aquest viatge en una experiència molt perillosa. El projecte Phase II a Espanya es coordina a través del web oficial, a on els seguidors poden expressar-se i participar activament en tot allò relacionat tant amb Phase II com amb Star Trek i la ciència-ficció en general. Al març del 2006 es va estrenar el primer curt, o vignette, anomenat "Center Seat".  Prèvia aprovació i suport de l'equip de producció de Phase II, es va convocar un càsting de veus pel seu doblatge en castellà a la ciutat de Barcelona.  El temps i esforç emprat per l'equip va aconseguir que al mes de juny es presentés el doblatge finalitzat de la vignette amb un resultat excel·lentment rebut per tota la comunitat. A través del seu web es poden descarregar gratuïtament tots els episodis, tràilers, vignette i materials distribuïts de la sèrie. Phase II