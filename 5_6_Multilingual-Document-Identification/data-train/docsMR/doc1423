Sammen med Rod Stewart blev Ronnie medlem af The Small Faces som deres nye guitarist. Efter at deres tidligere forsanger Steve Marriott havde forladt bandet, blev navnet forkortet så de bare hed The Faces. Selvom de var mest kendt i USA som Rod Stewarts back up band, havde The Faces stor succes i England, og i en kort periode var de lige så populære som The Rolling Stones. Deres musik havde elementer af punk rock. The Black Crowes og Pearl Jam er nogle af de grupper, der er blevet inspirerede af bandet, der dog gik hver til sidst i slutningen af 1975. Gennem 1970'erne udgav Ronnie flere soloalbums - bl.a. albummet I've Got My Own Album to Do, der fik en 23. plads i 1974. Et samarbejde med det tidligere ex-medlem Ronnie Lane blev til et album som blev soundtrack til filmen Mahoney’s Last Stand i 1976. Som følge af Mick Taylors afgang fra The Rolling Stones i 1974 fik Ronnie Wood muligheden for at optræde med dem på deres turné i USA i 1975, og at medvirke på albummet Black and Blue, fra 1976. I 1975 blev det offentliggjort at han skulle erstatte Mick Taylor. Han blev også en stor bidragsyder af sange for bandet gennem de næste tre årtier. I The Rolling Stones specialiserede Ronnie sig i at spille slide guitar og pedal steel guitar. Han spillede også sommetider på bass - eksempelvis på "Emotional Rescue" spillede Ronnie også på bass. Han har desuden fået den ære at blive krediteret for sange som "Black Limousine", "Dance", "Pretty Beat Up" og "Had It With You". Gennem 1980'erne spillede Ronnie stadig sammen med de andre i The Rolling Stones, han forsatte med sin solokarriere, og samarbejdede med forskellige andre musiker som for eksempel Prince, Bob Dylan, David Bowie, Eric Clapton og Aretha Franklin. Selvom han stadig var medlem af The Rolling Stones optrådte Ronnie i 1993 sammen med Rod Stewart til MTV Unplugged. Det kom der et album ud af, som fik stor succes. I 2004 udtrykte Rod, at han gerne ville lave det album færdig, som Ronnie og han var begyndt på. Det var albummet I’ll strut, you’ll sing. Ronnie turnerede i 2001 og 2002 med sin egen gruppe i England og Irland. Gruppen hed The Ronnie Wood Band og bestod af familiemedlemmer. Desuden spillede andre musikere som Slash og Andrea Corr med. Efter turnéen blev en dvd udgivet under navnet For East man. I 1975 blev alvoren af Ronnies kokainmisbrug for stort for ham. På grund af de store mængder han brugte ødelagde han sin skillevæg i næsen. Så han skulle gennemgå en opration for at få sat et plastik septum ind. Han kom så ud af sit misbrug, da han fik en speciel behandling i New York. Anderledes er det gået med hans alkoholmisbrug, som han har kæmpet med i mange år. Først i 2000 erkendte han at have et stort problem, og de sidste par år har han været et par gange på afvænningsklinikker for at få styr på det. Seneste var han sammen med sin kone på The Priory i Roehampton i 2006, da han faldt tilbage til de våde varer på sin fødselsdag.