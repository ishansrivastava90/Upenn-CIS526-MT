Fram till 1998 var hästarnas härstamning fortfarande okänt, men nu började man lägga fram teorier om att hästarna skulle härstamma från morernas Berberhästar som förts till Spanien redan 711. Under 2002 samlades hästarna in på en farm i Abaco där man gjorde tre seperata genetiska tester på hästarna där man testade deras DNA, samt analyserade foton och filmer på hästarna och man fann då att Abaco-berbern har blodslinjer från den nordafrikanska spanska hästar. Rasen blev då godkänd som en egen, unik ras av "Horse of the Americas Registry" och fick då sitt namn Abaco-berber. Genom att avla in Berberhästar och Andalusier i rasen fick man en större stam med mindre risk för inavel bland de få exemplar som fanns kvar. 1999 fick hästarna föras tillbaka till farmen för att de skulle undkomma Floyd. Men efter 1999 dog hälften av dessa hästar, många gånger på grund av att ägarna inte reagerade på det sätt de borde för att kunna rädda hästarna. Hingstar hade dött på grund av att de inte fått veterinärvård efter att de hamnat i slagsmål, ston dog efter att ha fölat och vissa föl dödades av hundar eller till och med människor. De hästar som fötts upp i fångenskap hade knappt kvar de överlevnadsinstinkter som de vilda hästarna hade haft och höll sig på gårdarna där de åt sig feta på dåligt foder och ofta dog av parasiter, kolik och matförgiftningar. Hästarna reds inte heller in och bristen på motion och för mycket mat gjorde att hovarnas kvalitet försämrades kraftigt hos de hästar som föddes på gårdarna. Sedan 1998 har inga föl av Abaco-berbern fötts. Under mitten av 2004 var hästbeståndet så lågt som 12 stycken exemplar. För att stammen skulle kunna överleva flyttade man den till ett stort reservat som låg i närheten av gården. En liten del av detta reservat skyddas genom soldrivna elektriska staket. Idag finns inga planer på att sälja hästarna till omvärlden förrän stammen ökat kraftigt i antal och intresset för rasen ökat. WHOA har bland annat försökt väcka intresse genom de berömda modellhästarna som görs av Breyer. En modellhäst gjordes av den främsta hingsten i stammen, kallad Capella. En del av pengarna som kom in från försäljningen skulle ges till föreningen för att hjälpa till i bevarandet av rasen. 2008 fanns det bara 8 hästar kvar och sedan 2009 har antalet minskat till 7. Detta gör Abaco-Berbern till en av världens mest hotade raser. Det orientaliska inflytandet har gett en ras med stor uthållighet och livet i det vilda har gett en stor överlevnadsinstinkt. Hästarna lever främst i de tallskogar som finns på Abaco, och lever på både träden och gräs för att livnära sig. Abacoberbern har ärvt skäckfärgen av de spanska hästarna då dessa inte existerar hos den vanliga Berberhästen.