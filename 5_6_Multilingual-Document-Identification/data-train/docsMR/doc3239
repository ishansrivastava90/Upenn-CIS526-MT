שנה לאחר מכן, עת חוזרת ג'ולי מהקולג' לחופשת הקיץ בביתה היא מקבלת מכתב מסתורי בו כתוב "אני יודע מה עשית בקיץ האחרון". היא מראה אותו לידידיה, ובארי מעלה החשד שמדובר בידיד אחר שלהם - מקס, אשר ראה אותם בליל התאונה. ג'ולי חוששת שהאדם בו פגעו לא מת מהדריסה אלא טבע, ושגופתו נמשתה מספר שבועות לאחר מכן וזוהתה כדיוויד איגן, תושב המקום. מאוחר יותר, מקס נרצח על ידי אדם האוחז בקרס, אשר דורס גם את בארי במכוניתו שלו. הלן וג'ולי מגלות ששנה לפני אירוע הדריסה, איגן הרג בשוגג את חברתו, סוזי, באותו מקום. הן מחליטות לנסות ולדבר עם מיסי, אחותו של איגן, שמזכירה כי אדם שטען שהוא חבר של אחיה, פלוני בילי בלו, ביקר אותה. אותו בילי הופך מיד לחשוד העיקרי בעיני החבורה. בחזרתה הביתה, הרוצח אורב בחדרה של הלן וגוזר את שערותיה בעודה ישנה, ומשאיר כתובת "בקרוב" על גבי מראתה. הלן מזעיקה את חבריה. בדרכה להלן, שומעת ג'ולי מתא המטען של רכבה נקישות ומגלה בו את גופתו של מקס הלבושה בבגדי בארי ואכולת סרטנים. בבהלה היא עוזבת את הרכב ורצה לביתה של הלן, אך כשחוזרים החברים למכוניתה - תא המטען ריק. למחרת, הלן משתתפת בתהלוכת מלכת היופי, אבל היא מפחדת שמא הרוצח יתקוף אותה. בארי מרגיע אותה ומבטיח שהוא יגן עליה, אך במהלך התהלוכה הוא נרצח לעיני הלן. הסובבים את הלן לא מבינים את דבריה וחושבים שנטרפה עליה דעתה. שוטר שמגיע למקום המהומה לוקח את הלן לביתה במכוניתו, אך נאלץ לנסוע דרך סמטה, שם הרוצח האוחז בקרס אורב ורוצח את השוטר. הלן בורחת ומצליחה להגיע לחנות של אחותה. בעודה מזעיקה את המשטרה, הרוצח נכנס לחנות והורג את אחותה בהסתר. כאשר הלן מתחילה לתור אחר אחותה, היא נתקלת ברוצח ומתפתח ביניהם מרדף, עד שזה לבסוף מצליח לתפוס אותה בסמטה חשוכה ולרצחה. באותה העת, ג'ולי ממשיכה במחקרה ומגיעה למסקנה שהאדם בו פגעו איננו דיוויד איגן, אלא בן ויליס - אבי חברתו של דיוויד, אשר רצח את דיוויד באותו הלילה, בטרם פגעו בו במכונית. חקירותיה של ג'ולי מובילות אותה לסירת דייג, שם אורב לה בן ויליס, אשר משיט את הספינה הרחק מהמזח. בעוד שמתפתח מרדף על גבי הספינה בין ג'ולי לבן, ריי משיט את סירתו למקום, עולה על סיפונה של סירת הדיג ונאבק בבן. במאבק נלכדת ידו של בן בגלגלת ונכרתת, ולבסוף מצליח ריי להדוף אותו למים. כעבור כמה שעות מתגלה ידו האוחזת בקרס, אך גופתו איננה.