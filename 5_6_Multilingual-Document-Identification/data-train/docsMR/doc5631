Oyunda bir binanın inşa edilmesi veya bir birimin üretilmesinden önce belirli bir kaynağın toplanmış olması gerekir. Bu, ana kaynaklar ve özel kaynaklar olmak üzere iki türdür. Ana kaynaklar, her çağda bulunması gereken kaynaklar olup, besin, odun, altın ve taş gibi kaynakları içerir. Bir kaynağın toplanması için, bir veya bir grup vatandaş seçilerek, kaynağın üzerine sağ tıklanmalıdır. Böylece vatandaşlar bu kaynağı toplamaya başlayacaktır. Çağdan çağa değişen kaynaklar ise özel kaynaklardır. Bunlardan güherçile ise yedinci çağdan on ikinci çağa kadar toplanabilmektedir. Yakın zamanlarda kullanımı yaygın olan uranyum ise on üçüncü çağ ile beraber gelmektedir. Oyun, her oyuncunun uygarlık seviyelerini yükseltmeye yarayan birçok teknoloji barındırır. Bunlardan ilki askeri olup, savaş birimlerinin gelişmesinde katkı sağlamaktadır. İkincisi ekonomik olup, kaynaklar, marketler ve birimlerin inşa süreleri hakkındadır. Sonuncusu ise imparatorluk teknolojisi olup, geliştirilmesi durumunda birimlerin ve yapıların güçlendirilmesi gibi yararlar sağlamaktadır. Oyunda her bir çağ için dörder adet teknoloji araştırması yer almaktadır. Bu araştırmaların yapılabilmesi için ise üniversitelerden yeterince teknoloji puanlarının toplanmış olması gerekmektedir. Bu puanın toplanmasıyla beraber, oyundaki teknoloji butonundaki ışık yanıp sönmeye başlamaktadır. Empire Earth II, üç adet başlı başına oyuncu senaryosu, bir "dönüm noktaları" senaryo koleksiyonu ve bir de oyunculara oyunu öğretmeyi amaçlayan ders bölümünü barındırır. Ders bölümünde Aztekler anlatılmakta ve oyuncuların oyunun oynanış özelliklerini kavramasını amaçlamaktadır. Bu senaryodaki ilk bölüm, Tenochtitlan kentinin kurulmasına yöneliktir. Senaryoda daha sonra İspanyol istilaları anlatılmakta ve sonrasında ABD ile anlaşma bölümüyle devam etmektedir. Bu senaryonun son bölümünde ise, II. Dünya Savaşı öncesinde Azteklerin İnkalarla yaptığı savaş konu alınmaktadır. Kore senaryosu, MÖ 2333 ile MS 676 yılları arasındaki eski Kore tarihini konu alır. Bu senaryo, sekiz bölüme ayrılmış olup, ilk iki bölümde Gojoseon'un kuruluşunu ve diğer Kore ve Çinli topluluklarla olan ilişkisini işlenir. Bunu, diğer topluluklarla yapılan savaşlar izler. Sonraki bölümlerde Kore iç savaşları ve Silla'nın Çin ile anlaşması işlenir. Sekizinci bölüm, Kore ve Çin savaşlarınını barındırır. Almanya senaryosu, Ortaçağ dönemindeki Orta Avrupa'da başlar ve 1220 ile 1871 yılları arasında sürer. İlk dört bölüm, Töton Şövalyeleri ve şövalyelerin düşüşü hakkındadır. Sonraki iki bölüm Prusya'nın yükselişi ve Yedi Yıl Savaşları'nı işler. En son bölümler ise I. Napolyon Fransası ile yapılan savaşlar ve Almanya'nın Otto von Bismarck altında birleşmesi hakkındadır. Amerikan senaryosu yakın zamanları işler ve 1898 ile 2070 yılları arasında sürer. İlk bölümler İspanyol-Amerikan savaşları hakkında olup Küba'da geçer ve I. Dünya Savaşı ile sürer. II. Dünya Savaşı'nda Amerika'nın durumunu ve Soğuk Savaş dönemindeki Sovyet güçlerinin bu bölümleri izlediği senaryo, modern çağlardaki savaşlarla biter. Bu senaryonun bitiminde "Dünya ve İnsanoğlu" temalı bir kısa film gösterilir ve oyunun yapım ekibi jenerik olarak görüntülenir. "The Art of Supremacy" adlı bir genişleme paketi, 14 Şubat 2006 tarihinde satışa sunuldu.
