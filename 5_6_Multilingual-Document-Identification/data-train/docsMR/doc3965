Burroughs kävi koulunsa paikallisissa kouluissa. Chicagon influenssaepidemian aikaan vuonna 1891 hän vietti puoli vuotta veljensä maatilalla Idahossa. Burroughs valmistui Michiganin sotilasakatemiasta vuonna 1895, ja pyrki West Pointiin, jonka pääsykokeita hän ei kuitenkaan läpäissyt. Hän oli sen jälkeen jonkin aikaa värvättynä sotilaana, mutta vapautettiin palveluksesta kun hänellä oli todettu sydänvaivoja. Tarzan, varsinaiselta nimeltään John Clayton III, brittiläisen lordi Greystoken poika, jätetään laivakapinan seurauksena vanhempiensa kanssa vauvaikäisenä Afrikan rannikolle. Hänen vanhempiensa kuoltua paikallisen ihmisapinoitten heimon naaras, Kala, ottaa hänet kasvatikseen. Poika saa apinanimekseen Tarzan, joka tarkoittaa valkoista ihoa. Tarzan kasvaa taitavaksi viidakon valtiaaksi ja kokee monia seikkailuja. Aikuisena hän käy Englannissa, mutta palaa Afrikkaan. Teosten juonikuvioissa toistuvat hyvän ja pahan välinen taistelu, kadonneet kansat ja maailmat, Afrikan rikkaudet ja taistelut petoeläinten kanssa. Burroughs on kertonut Tarzan-hahmon innoittajina olleen antiikin myytit, Romulus ja Remus -tarinan, Rudyard Kiplingin Viidakkokirjan ja erään lehtileikkeen, jossa haaksirikkoutuneen merimiehen kanssa autiolla saarella asunut naarasapina tarjosi merimiehelle mukaan omaa poikastaan kun hänet pelastettiin saarelta. Viimeisestä kirjasta noin neljäsosa on Burroughsin käsialaa, Joe R. Lansdale kirjoitti sen loppuun. Mars-sarjassa päähenkilönä on John Carter, on entinen Konfederaation ratsuväkikapteeni ja suuri sankari. Arizonalaisessa luolassa intiaanien surmaaman ystävänsä ruumiin vieressä hän irtautuu ruumiistaan ja siirtyy avaruuden poikki Marsiin eli sen omalla kielellä Barsoomiin. Marsin kevyemmän painovoiman vuoksi hänen voimansa tekee hänestä nopeasti arvostetun. Kovan taistelun jälkeen hän voittaa omakseen Heliumin jeddakin eli keisarin tyttären Dejah Thorisin. maailma Maapallon sisällä. Pääsankarit ovat David Innes ja Abner Perry, jotka porautuvat maan sisään erityisellä kaira-aluksella etsiäkseen hiili- ja malmiesiintymiä mutta päätyvätkin Pellucidariin. He ovat enemmän päättäväisiä etsijöitä kuin varsinaisia sankareita. Innesistä tulee Pellucidarin keisari, Perry on sivilisaation rakentaja. Toisen osan lopussa rakennetaan jo rautatietä, kolmannessa kohdataan jo musketin tuntevia merirosvoja, korsarilaisia. Neljännessä korsarilaisten vankina ollut Innes palaa Tarzanin ja tämän ystävien avulla Sarimaahan. Kokijahahmona on - kolmannessa persoonassa - puoliverinen uudisraivaajaperheen poika Andy McDuff, jonka hengen Geronimo säästää tappaessaan vanhemmat. Koska pojan äiti oli intiaani, hän on riittävästi intiaanin näköinen joten Geronimo vie hänet majaansa ja luovuttaa nuorimmalle vaimoistaan, Aamutähdelle joka kasvattaakin pojan kuin omansa. Ned-ni -apassiheimon päällikkö Juh joka näki pojan alkuperän vihaa tätä - mutta kun hän tuo tämän ilmi, poika uhkaa tappaa hänet ellei tämä ota sanojaan takaisin. Umpikujan ratkaisee ylin päällikkö Cochise, joka julistaa vakaasti että poika on yhtä aito apassi kuin Cochise itse. Juh vaikenee mutta kauna jää - ja lopulta poika surmaa Juhin kaksintaistelussa kenenkään näkemättä. Musta Karhu rakastuu jo varhain kasvinkumppaniinsa, intiaanityttö Ish-Nay-Kayhin, mutta menettää tämän ennen kuin he pääsevät yhteen. Samoin lähin ystävä, soturi Gian-Nah-Tah aiheuttaa ensin suruja taipumuksellaan väärennetyn viskin juomiseen. Pahimman juopottelujakson, joka oli päättyä koko heimon tuhoon, nimi on armottomasti Punaisia pölkkypäitä, valkoisia roistoja. Lopulta sopu syntyy mutta Gian-nah-tah kaatuu viivytystaistelussa. Tarzan-elokuvia on tehty runsaasti, ja nämä elokuvat ovat suhtautuneet joskus väheksyvästi afrikkalaisiin. Esimerkkinä kelvannee tapaus elokuvasta, jossa apinat alkavat kivittää jyrkkää kallioseinämää kiivennyttä safaria ja yksi kantajista putoaa rotkoon. Retkikunnan johtaja kiroaa raskaasti kuullessaan, että kantajan kuorma oli käsittänyt nimenomaan retkikunnan lääkevaraston - itse kantajan menetystä hän väheksyy. Tarzan-kirjoista suomalainen kirjailija Veikko Huovinen sai aiheen novelliinsa "Tarzan Suomessa", jossa metsähoitajan koulutuksen saanut kirjailija koulutuksensa perusteella tarkastelee tieteellistä tyyliä tavoitellen Tarzanin selviytymismahdollisuuksia suomalaisessa metsäluonnossa todeten ne heikoiksi.