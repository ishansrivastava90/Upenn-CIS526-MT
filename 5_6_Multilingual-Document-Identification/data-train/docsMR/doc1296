Els fets del sis d'octubre va ser el moviment insurreccional del govern autònom de Catalunya contra la involució conservadora del règim republicà, el 6 d'octubre de 1934, quan el president Lluís Companys proclamava l'Estat Català de la República Federal Espanyola. El Estatut d'autonomia, i al cap de poques setmanes, se celebraven eleccions al Parlament de Catalunya, el qual es constituïa el 6 de desembre, amb Lluís Companys com a primer President de la cambra legislativa. El gener de 1934 Catalunya assumia facultats judicials amb la creació del Tribunal de Cassació, i nous poders executius, incloent-hi els d'Ordre Públic en desaparèixer de l'estructura política la figura dels governadors civils, que representaven el govern espanyol a Catalunya. El dia de Nadal de 1933 moria el president Macià, el dia 1 de gener de 1934 era elegit Lluís Companys per succeir-lo. Mentre, a Espanya, el novembre de 1933 es celebren les segones eleccions que són guanyades per la coalició del Partit Republicà Radical d'Alejandro Lerroux i la CEDA de José Maria Gil Robles. Comença així el que alguns han anomenat Bienni negre. Les diferències polítiques entre el govern d'esquerra de la Generalitat i els governs de centredreta de Madrid, dificultaven les relacions entre ambdós poders i el normal exercici de l'autonomia. Així per exemple, l'aprovació l'abril de 1934 pel Parlament d'una moderada llei de Contractes de Conreu obtingué la immediata oposició de la Lliga Regionalista i dels grans propietaris, els quals, amb l'ajut del govern central, aconseguiren l'anul·lació de la llei per anticonstitucional. El dia 2 d'octubre cau el govern de Ricardo Samper i dos dies després Alejandro Lerroux forma un govern només amb ministres de la CEDA, organització considerada no republicana. Immediatament és declarada una vaga general a tot Espanya. El mateix 5 d'octubre, l'Aliança Obrera de Catalunya també declara la vaga general, sense el suport, però, de la CNT, i Barcelona queda paralitzada. Dencàs fa detenir alguns dirigents anarquistes. Els Escamots d'Estat Català van mal armats ja que Lluís Companys havia refusat sistemàticament totes les comandes d'armes que se li havien fet des del Comité Revolucionari que ell mateix havia creat per preparar la revolta. Les forces d'ordre públic que pot utilitzar la Generalitat es limiten a 400 mossos d'esquadra comandats per Enric Pérez Farràs i a 3.200 Guàrdies d'Assalt comandats per Coll i Llach. Estat Català compta amb 3.400 militants armats dirigits per Miquel Badia i Capell. L'Aliança Obrera amb prou feines mobilitza un miler de persones al no tenir el suport ni de la CNT i de la Unió de Rabassaires. L'Aliança Obrera i Estat Català perseguien objectius diferents —la revolució social els uns, el cop d'estat separatista els altres—, però, mancats de mitjans, no pogueren arrabassar la iniciativa al govern de la Generalitat que en aquells fets tingué una actuació molt irregular. Tots aquests ingredients fan que les mobilitzacions es dissolguin la tarda del 6 d'octubre. Durant els fets hi hagueren alguns actes de violència a Barcelona i a la resta de Catalunya que causarien més de 40 morts. En acabar el discurs, Companys comunica els seus desitjos al cap de les tropes a Catalunya, el general Batet, tot demanat-li que es posi a les seves ordres. El general Batet digué haver avisat a Enric Pérez i Farràs, el cap dels mossos d'esquadra, perquè es presentés a capitania per posar-se a les seves ordres i que aquest li respongué que només obeïa al president de la Generalitat. Malgrat tot, Perez Farràs sempre desmentí haver mantingut cap mena de comunicació amb Batet al llarg dels fets i declarà que qui si havia mantingut contactes en secret amb Batet el dia abans fou Lluís Companys, fet que fou corroborat per altres mossos d'esquadra. Després de rebre la nota de Companys, Batet parla amb Madrid, proclama l'estat de guerra i dóna ordres immediatament a les seves tropes de prendre posicions a la ciutat malgrat demanar una hora de temps a Companys per a respondre. Companys ordena terminantment no hostilitzar l'exèrcit al llarg d'aquesta hora amb la qual cosa es permet que l'exèrcit tingui impunitat per atacar la Generalitat i prendre posicions als llocs clau. A la mateixa Badia i altres membres d'Estat Català, junt amb un centenar d'homes pèssimament armats que arribaren més tard com a reforç, es feren forts en una casa hostilitzant l'exèrcit i impedint el seu avanç durant unes hores i causant-los diverses baixes. Miquel Badia enmig dels tirotejos envià uns emissaris fins la Generalitat demanant a Companys que deixés fer foc contra l'exèrcit des de la metralladora que havia emplaçada al terrat de la Generalitat amb la qual cosa, en agafar els militars entre dos focs, se'ls obligaria a abandonar la posició tant perillosa que ocupaven a tocar del Palau de la Generalitat. Companys s'oposà terminantment a que els Mossos obrissin més foc contra l'exèrcit adduint que no volia que es causessin baixes innecessàries. Mentrestant Coll i Llach, després de rebre una trucada de Companys, abandonava la Comissaria General d'Ordre Públic amb la qual cosa deixava sense comandament a la força més important amb la que es comptava per a fer front a l'exèrcit, 3.200 Guàrdies d'Assalt. La major part de Guàrdies d'Assalt desertaren immediatament i es passaren al bàndol de Batet entregant-se a Capitania. El general Batet, tot i tenir ordres estrictes i dures, des de Madrid, d'atacar, i sabent que tenia la situació completament controlada, va deixar passar l'estona esperant la rendició. Frederic Escofet i Alsina, capità dels Mossos d'Esquadra, acudeix de matinada a la Comissaria General d'Ordre Públic per tractar d'agrupar els Guàrdies d'Assalt que restaven fidels a la Generalitat i que en aquells moments estaven dispersos en diferents comissaries de Barcelona. Després de moltes gestions aconsegueix formar dues companyies amb les quals informa a Companys que pot atacar l'exèrcit en combinació amb les forces de Miquel Badia que encara resistien a la Via Laietana. Al cap d'uns minuts Companys el truca novament per informar-lo de què Coll i Llach volia tornar a ocupar el seu càrrec, cosa a la que Escofet s'oposà. Finalment s'acordà que es permetria a Coll i Llach tornar a la Comissaria General d'Ordre Públic a entrevistar-se amb Frederic Escofet. En arribar Coll i Llach, abans de parlar amb Escofet, s'entrevista amb els comandaments de les dues companyies de Guàrdies d'Assalt i aquests, poc després, comuniquen a Escofet que ja no estan disposats a lluitar. Josep Dencàs fa crides incesants per ràdio demanant la mobilització de gent, juntament amb el cap dels mossos d'esquadra, Enric Pérez Farràs havien acordat continuar la resistència un cop es fes de dia però, poc abans de les sis del matí, Companys comunica les seves intencions de rendir-se. Perez Farràs s'hi oposa i diu que la Generalitat pot resistir setmanes si cal. La topada entre ambdós es força violenta però Companys no cedeix i a les sis del matí comunica la seva rendició i la de tot el govern de la Generalitat amb ell, al capità general Domènec Batet. A la Conselleria de Governació es resistí fins després de la rendició de Companys per be que s'ordenà una retirada ordenada per un túnel que s'havia fet construir expressament mesos abans i que unia el Palau de Governació amb la xarxa de clavegueram. Josep Dencàs, Miquel Badia, diversos comandaments fidels de la Guàrdia d'Assalt, i alguns militants d'Estat Català abandonen el Palau de Governació i Dencàs i Badia marxen a l'exili. Aquell matí, els carrers anaren quedant buits de gent i tot anà tornant a la normalitat. Fins i tot, un representant de la CNT aconsellava per la ràdio tornar al treball. A Revolta d'Astúries, els fets foren molt més sagnants amb centenars de morts per l'enfrontament entre la Guardia Civil i l'exèrcit contra l'Aliança Obrera. Del 10 de gener Manuel Portela Valladares fou nomenat governador general de Catalunya en substitució del coronel Jiménez. Quan el 23 d'abril Portela entrà com a ministre al nou govern de Lerroux, Joan Pich i Pon fou el tercer governador en poc temps, el qual va aconseguir formar un estrany govern per a la Generalitat format per lliguers, radicals, cedistes i personalitats de dretes, moment a partir del qual es va començar a restaurar parcialment la institució. En resum, durant més d'un any les reformes i la modernitat aconseguides quedaren aturades en tots els camps. No seria fins el febrer de 1936 que unes eleccions generals tragueren de presidi el Govern de Catalunya amb una amnistia, i la Generalitat reprengué les seves funcions plenament. Si bé va ser un fet més simbòlic que pràctic, donada la curta durada d'aquell escenari, les conseqüències que se'n van desencadenar foren cabdals i considerats un preàmbul de guerra civil.