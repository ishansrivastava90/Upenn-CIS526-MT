Die Another Day is de 20e James Bond-film geproduceerd door EON Productions, met Pierce Brosnan als James Bond. De film is uitgebracht in 2002. Dit is één van de vijf officiële films die niet op een boek gebaseerd zijn. De regie was in handen van Lee Tamahori. Pierce Brosnan gaf voor de vierde en laatste keer gestalte aan James Bond in de films. Die Another Day is de 20e Bondfilm, en werd 40 jaar na de eerste Bondfilm uitgebracht. Dit is de reden dat de film zoveel verwijzingen naar eerste films over Bond bevat. Die Another Day begint als James Bond infiltreert in de organisatie van Noord-Koreaanse legerofficier die illegale wapens verkoopt in ruil voor Afrikaanse conflictdiamanten. Bond wordt verraden, wat resulteert in een achtervolging met veel explosies in het gebied. Kolonel Moon valt van een rots in een waterval, terwijl 007 gevangen wordt genomen door diens vader, Generaal Moon. Gedurende 14 maanden wordt hij gemarteld, totdat hij wordt geruild tegen Zao, degene die hem verried tijdens de wapenruil. Bond wil na zijn vrijlating uiteraard meteen weer aan het werk, maar M is bang dat hij zijn mond voorbij gepraat heeft en zet hem op non-actief. Bond vindt het heel erg dat Zao op vrije voeten rondloopt. Zao wilde namelijk de top China opblazen en heeft drie Chinese agenten vermoord voor hij opgepakt werd. James ontsnapt uit een cel van Cuba, waar hij in een speciale kliniek Zao tegenkomt. Met een speciale NSA-agent, genaamd Giacinta 'Jinx' Johnson, alsof ze ook DNA-therapie wil doen, maar schiet de baas van de kliniek, Dr. Alvarez, dood. Gustav Graves wil de Icarus gebruiken om de gedemilitariseerde zone tussen Zuid- en Noord-Korea te ontdoen van mijnen. Als dat gebeurd is, zou Noord-Korea de macht kunnen overnemen in het zuiden. Icarus zou dan later ook gebruikt kunnen worden om Korea te verdedigen tegen wapens van het westen. Bond vermoordt Zao en gaat naar Noord-Korea. Samen met agent Jinx stapt Bond aan boord van een vliegtuig van waaruit Graves de gedemilitariseerde zone gaat vernietigen. Aan boord verteld Graves aan zijn vader, generaal Moon, wie hij werkelijk is en laat hem zien hoe hij zijn plan uitwerkt. Bij het zien van deze verwoesting gelooft generaal Moon hem niet meer, waarna Moon door Graves wordt vermoord. Uiteindelijk vermoordt Jinx de verrader Miranda Frost en vermoordt James Bond Gustav Graves door hem uit het vliegtuig, in de motor te duwen. Omdat Graves de besturing van de Icarus bij zich had, wordt de laserstraal automatisch uitgeschakeld.