Tentera Israel telah mendarat di Entebbe sejam sebelum tengah malam, dengan pintu penyimpanan kargo sedia terbuka. Sebuah kereta Mercedes berwarna hitam dan disertai oleh beberapa buah Land Rover telah dibawa bersama untuk memberikan tanggapan bahawa askar Israel yang memandu daripada kapal terbang yang telah mendarat di banggunan terminal merupakan pengiring untuk Idi Amin atau pegawai peringkat atasan. Kereta Mercedes tersebut telah dipinjam dari seorang rakyat Israel dan dicat menggunakan semburan agar kelihatan hitam untuk kegunaan serangan, dengan persefahaman bahawa ia akan dipulangkan kepada pemiliknya dalam keadaan warna asal. Mecedes dan kenderaan pengiring dipandu laju oleh anggota tentera Israel menyerbu terminal lapangan terbang dengan cara sama yang dilakukan oleh Amin. Akan tetapi , semasa dalam perjalanan, dua orang pengawal Uganda yang mengetahui bahawa Idi Amin baru membeli sebuah Mercedes putih untuk menggantikan Mercedes hitam miliknya dahulu, telah mengarahkan agar kenderaan tersebut berhenti . Kedua-dua pengawal tersebut telah ditembak mati oleh komando Israel. Bimbang bakal mencetuskan kewaspadaan terhadap pihak penculik , pasukan serangan Israel bergegas masuk untuk menjalankan serangan. Dalam pada itu , tiga buah C-130 Hercules telah mendarat dan menurunkan beberapa buah kereta perisai, yang akan digunakan untuk mempertahankan pesawat semasa untuk mengisi minyak yang dijangka akan mengambil masa selama sejam. Ia juga akan digunakan bagi memusnahkan pesawat pejuang Uganda yang berada di darat bagi mengelakkan ia digunakan untuk mengejar askar Israel selepas daripada berlepas dari Lapangan terbang Entebbe dan untuk mengumpulkan perisik. Selepas dari serangan , pasukan serangan Israel kembali ke pesawat C-130 dan mula memindahkan tebusan ke dalam pesawat. Tentera Uganda melepaskan tembakan kepada mereka semasa proses pemindahan dijalankan. Tanpa mengalami kecederaan dari pihak sendiri komando Israel membalas tembakan, menyudahkan pemindahan dan berlepas dari Lapangan Terbang Entebbe. Keseluruhan serangan mengambil masa kurang dari 30 minit dan seluruh 6 penculik telah dibunuh. MiG-17 Tentera Udara Uganda yang berada di darat dimusnahkan di Lapangan Terbang Entebbe. Tebusan yang terselamat diterbangkan tidak lama kemudian melalui Nairobi ke Israel. Berdasarkan temuramah Associated Press pada 4 Julai, 2006, dengan penganjur serbuan Mookie Betzer, pegawai operasi Mossad secara meluas menemuramah tebusan yang dilepaskan. Dan hasilnya, terdapat sumber maklumat merupakan penumpang, Yahudi Perancis yang telah dilepaskan secara silap bersama dengan tebusan bukan Yahudi. Betzer melaporkan bahawa lelaki tersebut pernah menjalani latihan ketenteraan dan mempunyai daya ingatan luar biasa, membenarkan beliau memberi maklumat mengenai bilangan dan senjata penculik, bersama dengan maklumat-maklumat penting yang lain. Pada minggu sebelum serbuan, Israel telah mencuba beberapa pendekatan politik untuk membebaskan tebusan-tebusan tersebut. Banyak sumber menunjukkan bahawa kabinet Israel telah bersedia untuk membebaskan penduduk Palestin dari tahanan sekiranya pendekatan ketenteraan menemui kegagalan. Seorang pegawai tentera dari Pasukan Pertahanan Israel, Baruch 'Burka' Bar-Lev, telah beberapa tahun mengenali Idi Amin dan dikira mempunyai hubungan peribadi yang kuat dengannya. Atas permintaan kabinet beliau telah bercakap dengan Amin banyak kali melalui telefon, mencuba untuk mendapatkan kebebasan untuk para tebusan tapi tidak berjaya.
