LLC, Limited Liability Company, Ribotos atsakomybės įmonė – JAV paplitęs įmonių tipas. LLC paplitusi privačiame sektoriuje, kur narių skaičius būna nedidelis. LLC tapo idealia smulkaus ir vidutinio verslo priemone, tačiau ji taip pat naudinga ir dideles pajamas gaunantiems verslininkams. Vajomingo valstijoje atsirado, o po Kanzase, Floridoje, Kolorade, Virdžinijoje, Jutoje, Nevadoje, o vėliau ir visose kitose valstijose. LLC dokumentai, įstatymų nustatyta tvarka, saugomi „ten, kur vyksta pagrindinė įmonės veikla“. Pastaroji nuostata paprastai nenurodoma įmonės steigimo dokumentuose, tačiau pageidaujant gali būti įtraukta. Šiuo metu pavyzdiniu LLC modeliu laikomas Delavero valstijos LLC modelis. Delavere, norint įregistruoti ir valdyti LLC tipo įmonę, pakanka vieno steigėjo, kuriuo gali būti tiek fizinis, tiek ir juridinis asmuo. Jei įmonės savininkas ar vienas iš savininkų bus juridinis asmuo, būtina pateikti informaciją apie asmenį, su kuriuo registravimo vietos valdžios institucijos galės kontaktuoti su LLC susijusiais klausimais. Pirmasis kriterijus tam, kad gauti atleistos nuo mokesčių įmonės statusą, yra būtinybė, kad LLC nariai būtų nerezidentai arba užsienio įmonės. Tuo tarpu nerezidentų pajamos iš šaltinių, esančių už JAV ribų, nėra įtraukiamos į mokestinę bazę. Tačiau jei įmonė turi JAV realiai funkcionuojantį biurą ir pajamų gavimas susiejamas su šiuo faktu, tai gali būti pripažįstama, kad įmonė vykdo šią veiklą JAV ir pajamos iš šios veiklos turi būti apmokestinamos JAV. Paprastai JAV mokesčių tarnybos netraktuoja kaip realiai funkcionuojantį biurą butą, kuriame gyvena, pvz., savininkų giminaičiai ar draugai, jei iš ten retkarčiais vadovaujama įmonės veiklai, tačiau tai priklauso nuo konkretaus mokesčių tarnybų pareigūno nuomonės. Ta pati taisyklė taikoma ir registruoto agento biurui, jei kartais jame nominalūs savininkai ar direktoriai pasirašo įmonės veiklai būtinus dokumentus. Dalis JAV verslo konsultantų teigia, kad banko sąskaitos atidarymas JAV banke nėra veikla JAV, tačiau tai ginčytinas teiginys. Bet kuriuo atveju įmonė, neturinti mokesčių mokėtojo statusą patvirtinančios pažymos negali atidaryti bankinės sąskaitos JAV banko įstaigose. LLC moka metines rinkliavas. Metinė rinkliavos mokėjimo tvarką nustato kiekviena valstija. Įmonės rinkliavą sumokėti privalo arba registravimo dieną arba tam tikrą kalendorinę dieną. Pvz., Delavere LLC metinė rinkliava mokama iki kiekvienų metų birželio mėn. 01 d. arba įmonės likvidavimo dieną. Likus ne mažiau kaip 60 dienų iki birželio 01 d. Delavero valstijos sekretorius išsiunčia kiekvienai Delavere registruotai LLC pranešimą apie artėjančią rinkliavą. Laiku nesumokėjus rinkliavos skiriama bauda, o taip pat pradedami skaičiuoti pakankamai dideli delspinigiai bei palūkanos už laiku nesumokėtą rinkliavą bei baudą. Mokesčio nesumokėjusios kompanijos negali vykdyti veiklos ir laikomos Delavero valstijos skolininkėmis. Šie duomenys įvedami į tam tikras duomenų bazes.