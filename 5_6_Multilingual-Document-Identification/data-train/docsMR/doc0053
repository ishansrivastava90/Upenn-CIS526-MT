Найвищими його досягненнями були срібна і бронзова медаль Чемпіонату України разом з ЦСКА в 1993 та 2000 роках. У 2004 році новий головний тренер «Сумихімпром» відомий литовський фахівець Рімантас Ендріяйтіс запропонував Чернiю стати його асистентом. В цій якості Віталій Миколайович пропрацював три роки. У 2007 році став тренером дубля БК «Київ». У тому ж році був помічником тимчасово виконувача обов'язки головного тренера Національної Збірної України Володимира Берестнєва. У середині сезону 2008—2009 БК «Київ» вразила важка фінансова криза. Клуб був змушений звiльнити всiх легiонерiв і в результаті чемпіонат догравала команда, яка складалася з виключно українських гравців, чималу частку яких становили молоді гравці, вирощені в дублі Віталієм Чернієм. Несподiваний успіх «українізованого» складу, який зумів посісти четверте місце, спонукав керівництво клубу на призначення головним тренером українського фахівця-лише другий раз в історії. І цим фахівцем став тренер дубля Віталій Черній. У сезоні 2009—2010 БК «Київ», що складався з вихованців дубля Чернія і декількох досвідчених українських баскетболістів, здивував всю Україну, посівши четверте місце в регулярному сезоні Суперліги і програвши лише в півфіналі плей-оф. Швидка i цiкава гра місцевих вихованців сподобалася уболівальникам і Віталій Черній став відкриттям тренерського цеху України. У квітні 2010 року Віталій Черній був обраний головним тренером Національної Збірної України. Це рішення було ухвалене Федерацією Баскетболу України одностайно. На початку серпня збірна України візьме участь у відбірному турнірі Чемпіонату Європи-2011 року. Суперникамі підопічних Чернія стануть Боснія і Герцеговина,Македонія,Угорщина та Велика Британія. Черній вважається жорстким тренером, що ставить на чільне місце дисципліну і виконання вказівок тренера. Разом з тим він енергійний, вміє створити позитивну атмосферу в команді, вміє згуртувати колектив і налаштувати його на досягнення. Вiн вміє повести за собою гравців, домогтися від них максимальної самовіддачі в кожному матчi.БК Київ під його керівництвом є молодoю, але дуже цупкою, непоступливою командою, яка любить грати у швидкий і цікавий баскетбол і завжди налаштовується боротися до останнього. Черній також приділяє увагу тактичнiй підготовці гравців, грунтовно готується до кожного матчу і уважно вивчає суперника. На тренуваннях гравці чимало працюють над тактичними вправами.