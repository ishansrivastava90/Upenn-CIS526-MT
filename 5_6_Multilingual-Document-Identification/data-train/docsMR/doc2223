রেডিও টুডে বাংলাদেশের ব্যক্তিমালিকানাধীন এফএম রেডিও স্টেশনগুলোর মধ্যে অন্যতম। এর প্রচার তরঙ্গ ৮৯.৬ এফএম।  ২০০৫ সাল থেকে এফএম রেডিও চ্যানেল চালু করার পরিকল্পনা শুরু করে রেডিও টুডে কম্পানি। ২০০৬ সালের অক্টোবর মাসে এর আনুষ্ঠানিক সম্প্রচার শুরু হয়। নগরকেন্দ্রিক এ চ্যানেলটিতে সংগীতের দিকে প্রথম থেকেই প্রাধান্য দেয়া হয়। এফএম শব্দের অর্থ ফ্রিকোয়েন্সি মডুলেশন। ১৯৪৬ সালে মনো এফএম ব্যন্ডের আবিস্কার হয়। এর ১৪ বছর পর ১৯৬০ সালে তা উন্নতি হয়ে স্টেরিও এফএম ব্যান্ডে রূপ নেয়। সারা বিশ্বের সকল ফ্রিকোয়েন্সি ৮৭.৫ থেকে ১০৮.০ মেগাহার্জের রেঞ্জের মধে্য সীমাবদ্ধ থাকে। কিন্তু ব্যাতিক্রম হিসাবে যুক্তরাষ্ট্রের জন্য ৮৭.৯ থেকে ১০৭.৯ মেগাহার্জ এবং জাপানের জন্য ৭৬.০ থেকে ৯০.০ মেগাহার্জ বরাদ্ধ রয়েছে। বাংলাদেশে বেশকিছু এফএম রেডিও চ্যানেল রয়েছে যা রাজধানী ঢাকা ও ঢাকার আশেপাশে এবং চট্টগ্রামের কিছূ এলাকাতে নেটওয়ার্কের আওতাধীন। রেডিও চ্যানেলগুলো হচ্ছে ভয়েস অব আমেরিকা ৯৭.৬ মেগাহার্জ, রেডিও টুডে ৮৯.৬ মেগাহার্জ, রেডিও ফুর্তি ৯৮.৪ মেগাহার্জ, বিবিসি ১০০.০ মেগাহার্জ, রেডিও আমার ১০১.০ মেগাহাজর্, ট্রাফিক কার্যক্রম ১০৩.২ মেগাহার্জ, রেডিও বাংলাদেশ ১০৬.৫ মেগাহার্জ ইত্যাদি। [১] রেডিও টুডেতে প্রতিদিন ভোর ৫টা থেকে ৬টা পর্যন্ত প্রচার হয় ধর্মীয় অনুষ্ঠান সুবেহ সাদিক। এ অনুষ্ঠানে ধর্মীয় সঙ্গীতগুলো বাজানো হয়। তারপর সকাল ৬টা থেকে ৭টা পর্যন্ত ভোরের উপযোগী গানের অনুষ্ঠান ‘ভোর হলো’। সকাল ৭টা ১৫ মিনিট থেকে দুপুর ১২টা পর্যন্ত ব্রেকফাস্ট সো গুডমর্নিং ঢাকা। রবিবার থেকে বুধবার পর্যন্ত দুপুর ১২টা থেকে বিকাল ৪টা পর্যন্ত ‘টুডেজ আড্ডা’ প্রচারিত হয়। তবে শনিবার একই সময়ে প্রচারিত হয় ‘ফাটাফাটি আড্ডা।’ শুক্রবার দুপুর ১২টা থেকে ১টা পর্যন্ত প্রচারিত হয় ‘ব্যাক টু ব্যাক’, বেলা ১টা থেকে ২টা পর্যন্ত ইসলামী গান এবং বেলা ২টা থেকে সন্ধ্যা পর্যন্ত বাংলা মুভির গানের অনুষ্ঠান রূপালী গান। শনিবার থেকে বুধবার পর্যন্ত বিকাল ৪টা থেকে রাত ৮টা পর্যন্ত প্রচারিত হচ্ছে ড্রাইভ শো ‘ইউটার্ন’। রাত ৮টা থেকে ১২টা পর্যন্ত ‘তবে তাই হোক’। রাত ১২টা থেকে ভোর ৪টা পর্যন্ত রাতভর গান। ভোর ৪টা থেকে ৫টা পর্যন্ত যন্ত্রসঙ্গীত ‘ব্যাক টু ব্যাক’। বৃহস্পতিবার রাত ৮টা থেকে ১২টা পর্যন্ত প্রচারিত হয় ফোন ইন প্রোগ্রাম ‘হ্যাপি আওয়ার্স’। রাত ১২টা থেকে ভোর ৪টা পর্যন্ত পুরনো দিনের গানের অনুষ্ঠান ‘সোনালি গান’ প্রচারিত হয়। শুক্রবার সন্ধ্যা ৬টা থেকে রাত ১০টা পর্যন্ত চলে দেশ-বিদেশের জনপ্রিয় গানের অনুষ্ঠান ‘টুডেজ ওয়ার্ল্ড মিউজিক’। রাত ১০টা থেকে রাত ২টা পর্যন্ত প্রচারিত হয় ডেডিকেটেড শো ‘হার্ট টু হার্ট’। রেডিও টুডেতে বর্তমানে তিনবার খবর প্রচারিত হচ্ছে। প্রথমবার দুপুর ১টা ৪৫ মিনিটে, দ্বিতীয়বার সন্ধ্যা ৬টা ৪৫ এবং শেষবার রাত ৯টা ৪৫। এছাড়াও রেডিও টুডেতে আরো নানা ধরনের অনুষ্ঠান প্রচারিত হচ্ছে। সকাল ৮টা থেকে রাত ৮টা পর্যন্ত প্রতি আধ ঘণ্টা পর পর জানিয়ে দেয়া হয় ঢাকার ট্রাফিক জ্যাম বিষয়ক তথ্য ‘ঢাকার চাকা’। এছাড়া রয়েছে আবহাওয়া বিষয়ক আপডেট ‘রোদ বৃষ্টি’। রেডিও টুডের আউটডোর ব্রডকাস্টাররা বাজার ঘুরে জানিয়ে দেয় বাজার দর। কোথাও কোনো গুরুত্বপূর্ণ সাংস্কৃতিক অনুষ্ঠান হলে তা লাইভ জানিয়ে দেয়ার ব্যবস্থা রেখেছে রেডিও টুডে।