A fost numit institutor la „Şcoala primară nr. 1 de băieţi”, şcoală pe care o absolvise cândva. "Dragă Corneliu, «Semănătorul» văd că a ales între mine şi Tutoveanu care mă insultă şi l-a insultat. Sunt convins că fără ştirea d-lui Iorga acest lucru, pentru care o să-i scriu, să-i arăt cum stau lucrurile. În orice caz, sunt între-adevăr amărât, şi mă întreb dacă nu-i mai bine să fii mişel decât om de cinste, căci veşnic Tutovenii vor pluti deasupra. Ministerul îi plăteşte cu multe sute de franci, pentru un istoric al monumentelor din ţară! Monumentală prostie omenească! Al tău, Emil." "/…/ Şi dacă Făt-Frumos a plăcut tuturor oamenilor de bine, e că am înlăturat chiar pe acei cu talent când le-au lipsit  caracterul, loialitatea, cum a fost Tutoveanu/…/". "/…/ Timp de trei luni au apărut foarte regulat şase numere din «Făt-Frumos», în împrejurări  neînţelese pentru toată lumea. Naţionalismul înverşunat şi luminos a/ l/ d-lui N. Iorga, de la «Semănătorul», aprinsese în sufletul tinerilor începători într-ale literaturii, dorinţa de-a se vedea cât mai grabnic scoşi la lumină şi de aceea, ca să fie, după cum credeau ei, pe placul conducătorului, scriau versuri în  care depăşeau măsura. Erau versuri în care, fără poezie, nu se vorbea decât  de atrocităţi, valuri de sânge, munţi de leşuri, grămezi de ciomege şi topoare…, versuri pe care N. Iorga, un adânc înţelegător al poeziei /sic/ sub price formă de manifestare, nu le publica niciodată… Ştiind din experienţa de până atunci că revistele literare nu trăiesc decât sub cnducerea unui singur om şi pentru că din aceşti doi prieteni, Nanu şi Gîrleanu, acesta / din urmă / îmi probase un mai puternic spirit de organizare, celălalt fiind un visător incorigibil, am hotărât, fără nici o supărare, să-i cedez conducerea revistei/ … /”. La această revistă au colaborat, pe lângă cei din conducere, numeroşi scriitori, critici literari, poeţi, oameni de ştiinţă, ca Ioan Adam, D. Anghel, Ioan Antonovici, Ioan A. Bassarabescu, N. N. Beldiceanu, I. Al. Brătescu-Voineşti, O. Carp, Ilarie Chendi, Ion Ciocârlan, Eugen Ciuchi, A. C. Cuza, Ion Dragoslav, Elena Farago, N. Gane, Artur Gorovei, A. de Herz, N. Iorga, Gh. Teodorescu-Kirileanu, E. Lovinescu, Athanasie Mândru, Corneliu Moldovanu, Cincinat Pavelescu,  Miron Pompiliu, Mihail Sadoveanu, I. U. Soricu, A. Naum, Elena Văcărescu, George Vâlsan etc. După retragerea sa de la „Făt-Frumos”, G. Tutoveanu intră, cu toate  forţele sale, în viaţa culturală a Bârladului. Astfel, la 15 noiembrie 1906,  alături de alte cadre didactice, înfiinţează „Biblioteca publică” din Bârlad, care, din 1910, va trece în cadrul „Casei  Naţionale”, ctitorită de Stroe Belloescu. Ministerul Instrucţiunii Publice, prin persoana lui Simion Mehedinţi, a cerut atunci  lui G. Tutoveanu, un memoriu asupra felului cum ar trebui procedat pentru ca acţiunea ce se înfăptuise la Bârlad să poată fi generalizată în întreaga ţară. În anul şcolar 1920-1921 George Tutoveanu a funcţionat ca profesor  suplinitor la catedra de Pedagogie a Şcolii Normale de băieţi din Bârlad, fiind numit în acel an şcolar şi director al Şcolii de aplicaţie care funcţiona pe lângă acea Şcoală Normală. În anul următor, 1921-1922, a funcţionat ca profesor suplinitor de Limba română, Istorie şi Filozofie la Liceul de fete "Iorgu Radu", înfiinţat în acel an la iniţiativa lui Tutoveanu. Pentru meritele sale pe tărâm cultural, Tutoveanu a fost numit inspector-şef cultural general al Regiunii a III-a culturale pe întreaga Basarabie, numit de către „Casa Şcoalelor”, post în care a funcţionat între 1926-1928, ducând acolo, să conferenţieze, pe câţiva profesori ai Liceului „Codreanu”, în frunte cu Cezar Ursu, doctorul Isac Vainfeld etc. La 17  iunie 1928 George Tutoveanu a participat ca preşedinte al Comitetului de crearea unui bust al fostului său prieten, Tudor  Pamfile, în Grădina publică din Tecuci. Iniţiativa a aparţinut căpitanului invalid tecucean Diea Ioan. Cea de-a treia revistă a Academiei bârlădene, "Scrisul nostru", revistă literară lunară, a apărut între ianuarie 1929-octombrie 1931, sub  conducerea lui George Tutoveanu, având ca secretar de redacţie pe studentul G.G.Ursu, viitorul poet şi conferenţiar universitar. În editorialul inaugural, Tutoveanu scria că revista urmăreşte „de a ţine veşnic trează în mintea tuturor continua spiritualizare a vieţii”. Revista conţinea rubrici atrăgătoare ca „Discuţii literare. De vorbă cu …”, „Cronică literară”, „Corespondenţă literară”, „Însemnări”, „Interviuri”, articole de fond, versuri, amintiri literare etc. Dintre  colaboratorii ei amintim pe G. Tutoveanu, G. Pallady, G.G.Ursu, D. Iov, Virgil Duiculescu, G.Ponetti, V. Poiană-Năsturaş, I. Ciocârlan, Romulus Dianu, Vasile Damaschin, N. Bogescu, G. Nedelea, G. Ioniţă, D. Fărcăşanu, Al. Pogonat, Zoe G. Frasin, Natalia Paşa, Artur Gorovei, C. Crişan, N. Costăchescu etc. Despre modul cum se desfăşura o „şedinţă” a „Academiei Bârlădene”, redăm o informaţie dintr-o revistă bârlădeană. „Academia bârlădeană a ţinut duminică 7 februarie 1926 la ora 21 în sala „Casei Naţionale”, azi Biblioteca Municipală „Stroe Belloescu”, a 18-a şezătoare publică. În 1938 i-a apărut ultimul său volum, „Sonete”, şi în acelaşi an a fost distins cu „L'Ordre Universel du Mérite Humaine” din Geneva. După ce suferise o grea pierdere, prin moartea unicei fiice, Cordelia, în 1940 suferă o nouă lovitură, pierzându-şi soţia, ceea ce l-a condus la tăcere cvasi totală în creaţia sa. La această dramă personală s-a adăugat şi faptul că a preferat să nu publice decât în mică măsură în timpul conducerilor legionară şi antonesciană, deşi în viaţa culturală a Bârladului a continuat să fie prezent fiziceşte. Am cunoscut personal atmosfera ce domnea în casa sa sau în sala „Casei Naţionale”, când participam, ca adolescent, la şedinţele „Academiei bârlădene”, mai ales în anul 1943. La sfârşitul anului 1943 a plecat în refugiu la Bucureşti, la fiul său, Alexandru, dar din cauza bombardamentelor americane a locuit mai mult în satul Fierbinţi, din apropierea Capitalei. "Iubite maestre, dacă omul care ai fost s-a ofilit, amintirea ta nu se va veşteji niciodată. Ea va trăi cu noi şi dincolo de noi. Pe cărările grădinii publice bârlădene vom căuta mereu, alături de umbra lui Vlahuţă, umbra lui Tutoveanu. Noi, prietenii şi ucenicii tăi, suntem siguri că ţărâna îţi va fi uşoară. E doar ţărâna din pământul bârlădean pe care tu l-ai iubit aşa de  mult." Când va suna-ntr-o zi şi pentru mine Din turla veche, clopotul de aramă Şi voi porni spre zările senine Şi de pe care se va mai stinge-o  stea, Să mă cuprinzi cu dragoste de mamă La sânul tău cel cald, Moldova mea”. A purtat corespondenţă cu Duiliu Zamfirescu, Mihail Sadoveanu, N.Iorga, G.Ibrăileanu, Elena Farago, Corneliu Moldovanu, Şt.O.Iosif, Şt.Petică, C.S.Făgeţel, D.Iov, Dr.P.Zosin, Emil Gîrleanu, Dimitrie Nanu, G.G.Ursu, C.D.Zeletin, Athanasie Mândru, George Constandache etc.