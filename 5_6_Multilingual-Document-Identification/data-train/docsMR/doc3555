O Alzamento foi sufocado tras sete días de loita, e os seus líderes foron sometidos a consellos de guerra e posteriormente executados, pero tiveron éxito en facer que os políticos irlandeses volveran a tomar en consideración outra vía de republicanismo irlandés a través das armas. O acontecemento soe interpretarse coma o momento clave do proceso de independencia irlandesa, aínda que tamén marcou a división entre republicanismo e nacionalismo irlandés, que ata o momento aceptara a promesa dunha autonomía limitada baixo a Coroa británica. Tal autonomía fora plasmada na terceira inglés), aprobada en 1914 e suspendida durante a Primeira Guerra Mundial. Entabláronse negociacións co Alto Mando Alemán, representado polo Conde Bethmann-Hollweg, o Conde Rudolph Nadolny e o Capitán Heydal en Alemaña. A IRB estaba representada por brigada de Prisioneiros de Guerra Irlandeses en campos alemáns que serían liberados para loitar contra Inglaterra dende o lado irlandés, así coma asegurar un envío de armas dende Alemaña para os Voluntarios, que estaban escasamente ocupados. O primeiro deles foi un fracaso, e ainda que conseguiu organizar un envío de rifles, a axuda alemana resultou ser menor da esperada. Ao día seguinte, cando MacNeill se enterou de que o barco que levaba as armas fora interceptado, mudou a súa posición orixinal de apoio ao Alzamento. Co apoio doutros líderes que eran da súa opinión, destacando a Bulmer Hobson e The O'Rahilly, emitiu unha contraorde a todos os Voluntarios na que cancelaba todas as accións do Domingo de Pascua. O único que conseguiu foi retrasar o Alzamento un día, ainda que reduciu notablemente o número de Voluntarios que tomaron parte nel. No oeste, Liam Mellows liderou a entre 600 e 700 Voluntarios en varios ataques frustrados a comisarías de policía, en Oranmore e Clarinbridge no Condado de Galway. Tamén houbo unha escaramuza en Carnmore na que morreron dous policías da RIC. Porén, os seus homes estaban pobremente armados, con só 25 rifles e 300 escopetas, e moitos deles estaban tan só equipados con lanzas. Cara o final da semana, aos seguidores de Mellows se lles estaba a acabar a escasa comida da que dispuñan, e escoitaban que se estaban a enviar moitos reforzos británicos polo oeste. Ademáis, o buque de guerra británico HMS Gloucester chegara ata a baía de Galway e bombardeara os campos ao redor de Athenry, onde os rebeldes tiñan a súa base. O 29 de abril, os Voluntarios, vendo que a situación era desesperada, abandonaron a vila de Athenry e se dispersaron. Moitos deses Voluntarios foron arrestados no período seguinte ao Alzamento, mentres ca outros, incluíndo a Mellows, tiveron que fuxir para non ser apresados. Para cando os reforzos británicos chegaran ao oeste, o alzamento xa desaparecera aló. No norte, moitas compañías de Voluntarios foron mobilizadas no Falls Road en Belfast. No sur, ao redor de 1000 voluntarios se sublevaron na cidade de Cork, baixo o mando de Tomás Mac Curtain o Domingo de Pascua, mais se dispersaron tras recibir varias ordes contraditorias dende o alto mando dos Voluntarios en Dublín. Foron arrestados un total de 3.430 homes e 79 mulleres, aínda que a maioría foron liberados posteriormente. No intento de arrestar aos membros da familia Kent no Condado de Cork o 2 de maio, un xefe de policía morreu dun disparo durante un tiroteo. Richard Kent tamén resultou morto, e Thomas e William Kent foron arrestados.