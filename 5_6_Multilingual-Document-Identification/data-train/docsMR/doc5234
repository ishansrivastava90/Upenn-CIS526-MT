Først i juni krigen med Sverige på ny var udbrudt, fandt skipperen det ikke rådeligt at sejle til København, og skibet løb ind til Kristiansand. I denne endnu unge og ubetydelige by forblev Torfæus i flere måneder og fik således anledning til at stifte et foreløbigt bekendtskab med det land, til hvilket han siden for bestandig skulle knyttes. Da han i marts 1659 ville forsøge at komme videre, blev han opbragt af en svensk kaper og kom til at færdes en tid i Jylland, især i Aalborg, og nåede først i juli samme år København. Han vides i de nærmest følgende år ikke at have skrevet noget foruden nogle juridiske anmærkninger til Christian 4.’s. norske Lov. Tænkeligt kunde det være, at dette har stået i forbindelse med de forarbejder, som på den tid gjordes til Christian 5.’s Danske Lov. På Stangeland havde han en række af mere og mindre litterære håndskrivere, af hvilke hans frænde, den flittige afskriver Asgir Jonsson, der, efter at have afslået en kaldelse til Sverige, til sidst blev sorenskriver i Smålenene, er den mest bemærkelsesværdige. Han levede hos Torfæus fra 1688-1704. Omsider udkom hans hovedværk, Historia rerum Norvegicarum i 4 foliobind Jonas Ramus indbød 1744 til subskription på en dansk oversættelse, der aldrig udkom. Men han er den første, der har gnnemgået og stræbt at sammenstille hele sagaforrådet, og længe var det til ham, man tyede, når man ville gøre bekendtskab med den gamle norske historie, og det så meget længere, som jo Gerhard Schøning kun nåede til år 995. Særlig er Torfæus den første, som har gjort Sverre Sigurdssons historie bekendt for verden, thi Peder Clausen kendte ikke dennes saga, men kun et kort uddrag deraf. Han førte historien ned til 1387, men fremstillingen kunne naturligvis fra den tid af, da sagaskrivningen standsede, kun blive mager. En geografisk beskrivelse skulle danne indledning til værket, men man fik egentlig kun en latinsk gengivelse af Peder Clausen, skønt Torfæus ivrig ønskede at kunne give noget mere. I 1706 udvirkede han en befaling om, at der fra embedsmænd rundt om i landet skulle sendes ham efterretninger, og der indkom også nogle sådanne, af hvilke levninger er bevarede, men det var da for sent, da hans kraft var nedbrudt. Hans samtid i Norge havde vistnok i det hele ikke stort Begreb om, hvilken mand han var, i det mindste beretter hans beundrer, Holberg, der på grund af svogerskabsforholdet måske som barn har set ham i det nærliggende Bergen, at han i denne by var "fast ubekjendt". Men det har dog vist vakt stor opsigt, at Frederik 4. i 1704 var hans gæst på Stangeland og blev der natten over. I Minerva'' 88), der desværre ikke blev fuldført. I 2008 begyndte en norsk oversættelse af Torfæus Norges historie at udkomme.
