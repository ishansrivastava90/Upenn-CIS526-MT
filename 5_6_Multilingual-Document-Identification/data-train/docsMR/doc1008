Mokslas, nagrinėjantis žmogaus seksualumą, vadinamas seksologija. Tradicinės lyčių sampratos keičiasi. Stipriai kinta ir seksualumo idėjos. Per kelis pastaruosius dešimtmečius Vakarų šalyse pasikeitė reikšmingi žmonių seksualinio gyvenimo aspektai. Senovėje seksualumas buvo glaudžiai susijęs su reprodukcijos procesu. Dabartiniais laikais į seksualumą žvelgiama kitaip. Jis tapo gyvenimo dalimi, kurią vos ne kiekvienam individui privaloma tyrinėti ir formuoti. Seniau seksualumas buvo žvelgiamas tik per heteroseksualios santuokuos ir monogamijos prizmę. Dabar diskutuojamos, nors ne visiem priimamos skirtingos seksualumo sąvokos. Prieš-vedybinis seksas, homoseksualizmas ir poligamija yra į normas sunkiai įtalpinamos idėjos, bet jos vis dažniau pasitaiko žiniasklaidoje, filmuose bei pop kultūroje. Ilgus metus seksualumas buvo laikomas itin asmenišku dalyku. Dar visai neseniai daugumos žinių apie seksualumą sėmėmės iš biologų, medicinos tyrinėtojų bei seksologų. Norėdami geriau suprasti žmonių seksualinę elgseną, mokslininkai žvelgė ir į gyvūnų pasaulį. Seksualumas turi akivaizdų biologinį pagrindą, nes vyrai ir moterys skiriasi anatomiškai. Egzistuoja ir biologinis dauginimosi imperatyvas, nes priešingu atveju žmonių rūšis išnyktų. Kai kurie biologai teigia, kad didesnį vyrų polinkį į seksualiai laisvesnį gyvenimą galima paaiškinti biologinį paveldimumą. Šį teiginį palaiko gyvūnų seksualinės elgsenos tyrimai, kuriais siekiama parodyti, kad rūšies viduje paprastai patinai, o ne patelės elgiasi laisviau. Tačiau naujausi tyrimai atskleidė, kad iš tiesų ir gyvūnų pasaulyje patelių neištikimybė yra gana įprastas dalykas, o daugelio gyvūnų seksualinis gyvenimas sudėtingesnis negu manyta. Ankščiau buvo tikima, kad patelės poruojasi su patinais, kurie pajėgia perduoti palikuoniams geriausią genetinį paveldą. Bet naujausi paukščių patelių tyrimai verčia abejoti šiuo teiginiu. Jie rodo, kad patelės pasirenka papildomą partnerį ne dėl jo genų, bet todėl, kad jis galėtų būti geresnis tėvas ar pasiūlytų geresnę namų aplinką palikuoniams auginti. Dar labiau skiriasi seksualinės praktikos forma. Zigmundas Froidas vadino žmones „perversiškomis būtybėmis“. Jis manė, kad žmonės turi aibę įvairių seksualinių pomėgių, kuriuos gali praktikuoti netgi tuomet, jei toje visuomenėje jie laikomi nepadoriais ar neteisėtais. Vakarų kultūrų seksualinės normos buvo susijusios su romantiškos meilės ir šeimos ryšių idėjomis. Bet skirtingos kultūros labai įvairiai taiko tokias normas. Tipiškas pavyzdys yra homoseksualumas. Būta kultūrų, kurios toleravo arba aktyviai skatino homoseksualumą. Priimtini seksualinės elgsenos tipai labai įvairūs. Iš jų skirtumų matome, kad dauguma seksualinių reakcijų yra išmoktas, o ne įgimtas dalykas. Pavyzdžiui, kai kuriose kultūrose prieš sueitį pageidautini ar net būtini ilgi, kartais net valandas trunkantys įžanginiai žaidimai, o kitose jų nėra. Esama visuomenių, tikinčių, jog pernelyg dažnas santykiavimas išsekina ar sukelia ligas. Seniankų gentyje, Ramiojo vandenyno pietuose mylėjimosi dažnį rekomenduoja kaimo senoliai – jie taip pat mano, kad žilagalviam asmeniui leistina santykiauti kasnakt. Daugumoje kultūrų seksualinio patrauklumo normoms daugiau dėmesio skiria moterys. Modernieji Vakarai žavisi liaunu, smulkiu kūno sudėjimu, o kitas kultūras traukia aptakesnės formos. Vienos visuomenės krūtų nelaiko seksualiniu dirgikliu, o kitos joms priskiria ypatingą erotinę reikšmę. Vakarų nuostatas seksualinės elgsenos atžvilgiu stipriausiai formavo krikščionybė. Tiesa, įvairios sektos skirtingai žvelgia į seksualumo vietą gyvenime, bet apskritai krikščionybė vadovavosi pagrindine nuostata – nepasitikėti jokia seksualine elgsena, išskyrus tą, kurios reikia giminei pratęsti. religinius seksualumo pagrindus iš dalies pakeitė medicinos nuostatos. Tačiau dauguma ankstyvųjų raštų, sukurtų gydytojų, seksualinę elgseną apibūdina taip pat griežtai kaip ir vėžį. Viktorijos laikais nestigo seksualinės veidmainystės. Manyta, kad doros moterys yra frigidiškos, o sutuoktinių meilę priima tik iš pareigos. Kita vertus, didmiesčiuose klestėjo prostitutes ar meilužes, į tai žvelgta atlaidžiai. Tačiau, jei paaiškėdavo, kad meilužį turi moteris, visuomenė pasmerkdavo jos elgesį ir viešai jos šalindavosi. Skirtingi požiūriai į vyrų ir moterų lytinį aktyvumą sukūrė dvigubą standartą, kuris ilgai gyvavo ir kurio liekanos reiškiasi iki šiol.