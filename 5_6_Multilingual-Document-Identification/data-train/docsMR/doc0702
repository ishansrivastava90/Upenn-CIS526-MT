Vuonna 1945 sodan voittaneet kommunistit alkoivat rakentaa stalinistista diktatuuria poliittisten vastustejien teloituksineen ja sulkemiseen keskitysleireille. Sloveniassa alkoi pakkokollektivisointi 1949 jatkuen vuoteen 1952. 1949 Jugoslavian johto päätti aloittaa rakentaa yhteiskuntajärjestelmää ei-neuvostoliittolaisten oppien mukaan, jonka seurauksena  alettiin tammikuussa 1950 perustaa työläisten itsehallintoneuvostoja, jotka olivat vastavoima yksipuoluediktatuurille. Kesäkuussa 1950 Slovenian kirjailijaliiton kokouksessa arvosteltiin kommunistien toimia Sloveniassa. Slovenialaisen vapausrintaman jäsen Edvard Kockbeck arvosteli johtajia diktatorisista otteista ja luovuuden tukahduttamisesta. Kockbeckin oli pakko erota 1952 puolueen painostettua häntä muun muassa lehdistössä. Poliittinen jääkausi hellitti hieman Sloveniassakin 1951. 1953 päätettiin desentralisoida ja demokratisoida Jugoslaviaa. 50-luvun alussa Sloveniassa vaikutti liberalismia lähentynyt poliitikko Milovan Djilas jonka sosialismia koskevat näkemykset tuomittiin vuoden 1954 alussa. Vuonna 1961 slovenialaiset vaativat kommunistiliitossa talouden hajakeskittämistä ja taloudellisten realiteettien ottamista lukuun, koska samana vuonna oli tapahtunut huomattavaa talouden taantumista. Jugoslavian säministeri Alexandr Rankovicin johtama kova linja murskasi sloveenien toiveet. Kirjailija Dobrica Cosic arvosteli osatasavaltojen autonomiaa, jota muun muassa sloveeni Dushan Pirjevec vastusti. Alkoi keskusjohtousuutta ja osatasavaltojen itsemäärämisoikeutta kannattavan suuntauksen välinen kiista. Edvard Kardelj vaati Jugoslavian eri osatasavalloille enemmän oikeutta päättää omista asioistaan 1965. Kovaa linjaa kannattanut Jugoslavian sisäministeri Alexandr Rankovic erotettiin, ja kesällä 1966 alkoi edellisenä vuonna käynnistetty talousuudistus. Jugoslavian 60-luvun uudistuksia ajoi ensin sloveeni Boris Kraigher.  Näin vuosina 1967–1972 Sloveniassa vallitsi vapaamielinen virtaus, joka tukahdutettiin laajoin puhdistuksin 1971–1972. Liberaali Stane Kavcic alkoi ohjata Slovenian taloutta 1967 käynnistäen talouden liberalisoinnin ja länsimaistumisen, joka alkoi näkyä pian esimerkiksi autojen määrän lisääntymisenä ja vaurauden kasvuna sekä taiteessa. Vuonna 1969 Kavcicia vastaan hyökkäsivät muun muassa Edvard Kardelj, Slovenian keskuskomitean puheenjohtaja Frank Popit, Slovenian pääministeri Sergej Kraigher sekä monet muut sloveenipoliitikot. Tämän laukaisi kiistan Sloveniaan rakennettavasta tiestä, joka olisi ollut Jugoslavian keskushallituksen lainoittama. Edvard Kardeljin sanojen mukaan Jugoslavia ei riistänyt Sloveniaa ja sloveenien tulisi pystellä samoilla linjoilla keskushallituksen kanssa. Stane Kavcicin ajama liberaali linja romahti jo vuoden 1969 lopuilla, vaikka hän säilytti asemansa vuoteen 1972. Liberaalien kommunistien kukistamisen lisäksi liberaalimpia oloja vaatinut teknokraattiryhmä pelattiin ulos. 70-luvun alussa pelättiin Slovenian aluepuolustuksen muuttuvan kansallisarmeijaksi. 1980-luvun puolessa välissä alkoi näkyä merkkejä Slovenian liberalisoitumisesta. Vuonna 1986 Milan Kučan nousi Slovenian puoluejohtajaksi. Slovenian itsenäistymisliike alkoi voimistua vuonna 1988. Tämä sai alkunsa nuorille suunnatusta sotilaslehti Mladinasta julkaistusta artikelista, jossa lehden toimitus arvosteli liittoarmeijan komentajan junailemaa asevientiä sotaa käyvään Etiopiaan. Toimittajat pidätettiin, mikä nosti kasvavan protestiliikkeen Sloveniassa. Vaikka Jugoslavian liittoarmeijan komentaja vaihdettiinkin, ei se muuttunut Slovenian itsenäisyysliikkeen kannattajaksi, vaan alkoi uhkaila Jugoslaviaa poikkeustilalla vuonna 1988. Saman vuoden heinäkuussa syytettiin muun muassa slovenialaista poliitikkoa Janez Janšaa Jugoslavian liittoarmeijan tuomioistuimessa. Sloveenit tukivat Kosovon albaaneja. Tämän takia helmi- ja maaliskuussa 1989 Serbia alkoi saartaa Sloveniaa talouspakottein. Toukokuussa 1989 Sloveniassa julkistettiin julistus, jossa vaadittiin suvereniteettia, vaikka maa pysyisi Jugoslavian osana. 22. tammikuuta 1990 ensin sloveenit ja sitten kroaatit erosivat Jugoslavian kommunistiliitosta, jossa heitä painostettiin, ja kommunistiliitto hajosi. Seurauksena oli Jugoslavian hajoamiskehityksen kiihtyminen. 7.3.1990 Slovenian sosialistinen tasavalta julistautui Slovenian tasavallaksi. Huhtikuussa 1990 Sloveniassa pidettiin vapaat vaalit ja toukokuussa Lojze Peterle muodosti uuden ei-kommunistisen hallituksen. Slovenian johto kielsi aseiden luovutuksen liittovaltiolle 19. toukokuuta 1990, kun liittovaltio oli ehtinyt kerätä noin puolet aluepuolustuksen aseista. Slovenia rakensi aluepuolustuksensa uudestaan ja osti hiukan aseita muun muassa Singaporesta. 28. syyskuuta Slovenian perustuslakimuutos ajoi sitä kohti konfederaatiota, sillä se lakkautti monia liittovaltion elimiä. 4.10.1990 Slovenian parlamentti uusi lainsäädäntöä demokraattiseksi. 23. joulukuuta 1990 kansa äänesti itsenäisyydestä, jota 88,2 % kannatti. Aivan itsenäisyyssodan alussa monet slovenialaiset yrittäjät vastustivat Slovenian itsenäistymistä, koska eroaminen Jugoslaviasta sotki heidän liiketoimensa markkinayhteyksien katketessa muualla Jugoslaviaan. Kansainvälinen yhteisö alkoi heti tukea sloveeneja. 27. kesäkuuta Jugoslavian liittoarmeija lähti liikkeelle kasarmeistaan Sloveniassa ja Kroatiassa. Iltapäivällä käytiin Trzinin ja Ormozin lähellä taisteluja, joissa muutama kaatui. Seuraavana päivänä Jugoslavian armeija miehitti joitain raja-asemia, ja sloveenit kaappasivat monia asevarastoja. Sloveenisotilaat karkasivat Jugoslavian liittoarmeijasta. Monilla paikkakunnilla taisteltiin kiivaasti. Medvedjekissä Dolenjskassa aluepuolustus saartoi Ljubljanaan matkalla olleen panssarikolonnan pitkäksi aikaa. Jugoslavian armeija yritti auttaa Sloveniassa olevia joukkojaan siirtämällä tankkeja Kroatiasta, mutta turhaan. 1. heinäkuuta tulitauko tuli voimaan ja Jugoslavia alkoi vetää pois joukkojaan Sloveniasta. Seuraavana päivänä liittoarmeija hyökkäsi taas Kroatian puolelta, ja Slovenian aluepuolustus torjui panssarihyökkäyksen Krakovskin metsässä. Samana päivänä Jugoslavian televisio levitti tietoa siitä, kuinka sloveenit käyttävät hirviömäisiä otteita taistellessaan liittoarmeijaa vastaan. Syynä tähän oli sloveenien aloittama liittoarmeijan kasarmien saarto. 3. heinäkuuta läntinen painostus pysäytti uusien panssareiden liikkeen Serbiasta kohti Sloveniaa. Taistelut loppuivat Brionin sopimukseen 8. heinäkuuta 1991. Sodassa kuoli 47 sotilasta ja haavoittui noin 220 molemman puolen tappiot mukaan lukien. 13 siviilihenkilöä kuoli. Liittoarmeijan tappiot olivat suuremmat. Liittoarmeijan epäonnistuminen Sloveniassa myönnettiin avoimesti ja se johti heikkoina pidettyjen upseerien vaihtoon Jugoslavian liittoarmeijassa 5. heinäkuuta. Loppujen lopuksi ei Jugoslavian hallinto eikä Serbian johtokaan halunnut pitää kiinni Sloveniasta ja antoi alueen itsenäistyä. Syynä tähän oli se, että vain 2% Slovenian asukkaista oli serbejä.