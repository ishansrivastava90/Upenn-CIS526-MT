B.A.N.G.E.R.S. er aldrig gået definitivt i opløsning, selvom gruppen ikke længere laver plader sammen. Dog kommer de tre rappere ofte med referencer til "de gode gamle B.A.N.G.E.R.S.-dage" som U$O bl.a. kalder dem i sin speak på L.O.C.'s Nyt fra vestfronten, ligesom de også ofte gæsteoptræder på hinandens plader og til koncerter. Med F.I.P. i ryggen gik Liam i gang med at lave sin solo-triologi, hvis første to albums stort set udelukkende er produceret af Rune Rask og Troo.L.S. I 2001 var det første album klar under titlen Dominologi. Albummet bragte L.O.C. yderligere i det folkelige søgelys, da hans to første hitsingler ramte radioen. Det drejede sig om numrene "Absinthe" og "Drik din hjerne ud". I Undskyld" og "Hvem". Som aktiv musiker har L.O.C. udover sine tre soloudspil gæstet en del plader. I foråret 2007 optrådte han på singlen Ingen Diskussion sammen med sine tidligere B.A.N.G.E.R.S.-kammerater Marc Johnson og U$O. I sommeren 2007 spillede han på Roskilde Festivalsammen med Nephew som backup på Nephews egen sang Hospital, som han også spillede sammen med Nephew i 2008 til Skive Beach Party. Den 5. juni 2008 spillede L.O.C., som den første danske hiphopper nogensinde, på Orange Scene ved årets Roskilde Festival, en koncert, der siden er blevet kaldt "den største bedrift i dansk hiphop". Ved uddelingen af Kronprinsparrets Kulturpris i september 2008, spillede L.O.C. en 40 minutter lang koncert i Operaen, hvor han bl.a. havde Bai-D, Orgi-E og det danske rockband Nephew med som gæsteoptrædende. D. 4 september 2009, i spillede Liam sit sidste L.O.C.-show, i Tivoli. Han sagde til koncerten, at han i 2001 og senere, skrev  om nogle ting, han ikke kunne stå ved i dag. Fx "Drik din hjerne ud" og lignene. Men han var ikke færdig med at lave musik. Den 26. september 2009 klokken 00.00 blev L.O.C & Suspekts gruppe Selvmord præsenteret. Gruppen består af Emil Simonsen, Andreas Duelund, Rune Rask, Jonas Vestergaard & L.O.C. Deres første  single "Råbe Under Vand" blev præsenteret ved samme lejlighed. Albummet kom på gaden den 16. november 2009. De ønskede ar lave noget tidsløst, og deres tekster handler om ulykkelig kærlighed. Noget de alle har prøvet, og noget alle kan forholde sig til.  Navnet Selvmord, skal forstås som mordet på selvet. "En mands selvmord starter i det øjeblik, han bliver forelsket."  Selvmord spiller nogle lidt usædvanlige koncerter. Deres releasekoncert forgik i Nordens største biograf, Imperial og i februar 2010  spillede de i Operaen, og Musikhuset i Århus.
