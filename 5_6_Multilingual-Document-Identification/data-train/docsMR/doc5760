F-4 Phantom II oli USA õhujõududes ja mereväes ainuke hävitaja, millel oli piisavalt võimsust, lennukaugust ja juhitavust, et toime tulla nägemisulatuses lendavate vanade Nõukogude hävitajatega. Phantomid ei saanud võtta endale sihtmärke enne kui nad olid nähtaval, seetõttu ei saanud nad lülituda kaugel asuvatele sihtmärkidele, nagu oli kavatsetud. Keskmise ulatusega AIM-7 Sparrow ja nõrgemad AIM-9 Sidewinder raketid olid sageli ebausaldusväärsed ja ebaefektiivsed lähedal asuvate sihtmärkide vastu, kus on tihti ainukeseks efektiivseks relvaks kuulipilduja. Algselt polnud Phantomil kuulipildujat, sest arvati, et aeglaste Varssavi Pakti pommitajate ja hävitajate tulistamiseks kasutatakse ainult rakette. Kui Vietnami sõda näitas, et nii asi ei toimi, prooviti kasutada välist kuulipildujat. See ei olnud kõige parem lahendus, sest suurenes lennuki takistus ja relv tekitas tohutut vibratsiooni ega võimaldanud täpselt sihtida. Hiljem paigaldati Phantomisse 20mm M61 Vulcan kuulipilduja. F-15-l on „vaata maha/lase maha” radar, mis suudab eristada madalal lendavaid sihtmärke maapinnast. F-15 kasutab arvuteid ja uusi juhtimisseadmeid ning ekraane, et vähendada piloodi töökoormust. Seetõttu vajab see ainult ühte pilooti, mis omakorda vähendab kaalu.  Erinevalt F-14st või F-4st on F-15 kuplil ainult üks raam, mis annab ettepoole selge väljavaate. HUD näitab piloodile tähtsat lennuinformatsiooni. See ekraan on nähtav igasuguse valgusega ning annab vaenlase lennuki leidmiseks ja hävitamiseks vajalikku infot, ilma et oleks vaja vaadata kokpiti instrumente. F-15 võib kanda laia valikut õhk-õhk tüüpi relvi. Automatiseeritud relvasüsteem võimaldab piloodil õhulahingu ohutult ja efektiivselt kasutades HUD-i, avioonikat ja relvade juhtimissüsteemi, mis asuvad juhtkangil ja gaasihooval. Kui piloot vahetab relvasüsteemi, selle relva jaoks vajalik visuaalne juhtimine ilmub automaatselt head-up ekraanile. F-15A ja B mudeleid kasutas Iisrael Liibanoni sõjas 1982. aastal. F-15C, D, ja E mudeleid kasutati Lahesõjas aastal 1991, toetamaks operatsiooni Kõrbetorm, kus nende osaks sai 39-st USA õhuväe õhulahingu võidust 37. F-15Esid kasutati peamiselt öösel, SCUD rakettide ja suurtükiväe hävitamiseks kasutades LATRIN süsteemi. Peale seda on neid kasutatud operatsioonis Sothern Watch, Lõuna-Iraagi kohal olnud lennukeeluala patrullimiseks, Türgis operatsioonis Provide Comfort ja NATO operatsioonide toetamiseks Bosnias. Saudi Araabia Kuningliku Õhuväe F-15-C piloodid lasid alla kaks Iraani F-4E Phantomit piirikokkupõrkes juunis 1984. Lahesõjas lasid Saudi Araabia F-15d alla kaks Iraagi Mirage F1te. Aastal 1994 ründasid Põhja-Iraagi kohal olnud lennukeelualas kaks USA F-15C-d kahte helikopterit, mis arvati olevat Iraagi Mi-24 ründekopterid. Pärast selgus, et tegu oli hoopis USA sõjaväe UH-60 Black Hawkidega. Kõik helikopterites olnud 26 inimest said surma. USA õhujõudude F-15Cd tulistasid 1999. aastal Kosovos toimudud NATO operatsiooni Allied Force ajal alla neli Jugoslaavia MiG-29t. ASAT rakett oli ehitatud kui eraldiseisev satelliidivastane relv, F-15A-d kasutati ainult esimeses etapis. Luuresatelliidi kaotamist oleks Nõukogude Liit saanud seostada USA raketistartidega, aga ASATiga relvastatud F-15d olid sulandusid teiste F-15te lendude sisse. F-15A - ühekohaline õhuülemvõimuhävitaja F-15C - ühekohaline parandatud õhuülemvõimuhävitaja F-15D - kahekohaline pilootide koolitamiseks mõeldud versioon F-15J - ühekohaline õhuülemvõimuhävitaja Jaapani õhukaitseväele, ehitatud Jaapanis Mitsubishi poolt F-15DJ - Jaapani õhukaitseväe kahekohaline pilootide koolitamiseks mõeldud versioon, ehitatud Jaapanis Mitsubishi poolt F-15N Seagle - USA mereväele pakutud lennukikandjale sobiv versioon, mis oleks asendanud F-14 Tomcati F-15S/MTD - üks F-15B ehitati ümber lühistardi ja -maandumisega manööverdustehnoloogia demonstreerimise lennukiks F-15 ACTIVE - F-15S/MTD ehitati ümber täpse juhtimise tehnoloogia uurimise lennukiks F-15 IFCS - F-15 ACTIVE ehitati ümber intelligetsete lennuki juhtimissüsteemide uurimislennukiks F-15 MANX - sabata variant F-15 ACTIV-ist
