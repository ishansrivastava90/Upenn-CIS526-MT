На четиринадесет Анна е сгодена за Едуард Ланкастър, принц на Уелс, който е престолонаследник на крал Хенри VI. Бащата на Анна, недоволен от възнаграждението от крал Едуард IV, когото е подкрепил в борбата за английския престол, решава да измени на Едуард VI и се свързва с Маргарет д'Анжу, съпругата на Хенри VI. Маргарет обаче се отнася подозрително към мотивите на Уоруик особено след като другата дъщеря на графа се омъжва за брата на управляващия крал Едуард VI, Джордж, херцог на Кларънс. Не е известно дали въобще е била проведена официална церемония по бракосъчетанието между Анна и Едуард Ланкастър и дали бракът им някога е бил консумиран. Според условията на предбрачния договор петнадесетгодишната Анна Невил  е тържествено сгодена за седемнадесетгодишния Едуард в замъка Шато д'Амбоа във Франция, където се предполага, че двамата са венчани вероятно на 13 декември 1470 г. в катедралата в Анжер. Графът на Уоруик, който бил пратен от Маргарет д'Анжу обратно в Англия, за да отвоюва трона на Хенри VI, е убит в битка няколко месеца по-късно. Заедно с новия си съпруг и със свекърва си Анн се връща обратно в Англия, където разбира за смъртта на Ричард Невил. На 4 май 1471 г. Едуард Ланкастър е убит в битка при Тюлксбъри, а Анна и кралица Маргарет д'Анжу са отведени в плен. Първоначално Анна е отведена в Ковънтри, а по-късно е предадена в дома на херцог Джордж Ланкастър в Лондон, където Анна става обект на спорове между херцогът на Кларънс и Ричард III. Херцогът на Кларънс, който вече бил женен за сестрата на Анна, Изабел, и смятал да заграби цялото имущество на покойния граф Невил, се отнасял с Анна като към своя храненица. Неговият брат Ричард в стремежа си да се ожени за Анна и да получи половината от наследството на граф Невил успял да похити Анна и под охрана я отвел в църквата Сейнт Мартин льо Гранд. Кралица Анна умира от туберкулоза на 16 март 1485 г. в Уестминстърското абатство, където е и погребана. Според мълвата скоро след смъртта на сина им Едуард, Ричард III е възнамерявал да се ожени за племенницата си, Елизабет от Йорк, поради което ускорил смъртта на Анна, като я отровил. Няма обаче никакви доказателства, че Ричард III е планирал да се ожени за племенницата си и че е отровил съпругата си.