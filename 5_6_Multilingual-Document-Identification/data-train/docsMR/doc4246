Gelu Voican-Voiculescu s-a născut la data de Mihail Sturdza, ministru de externe în guvernul naţional-legionar. A absolvit Liceul "I.L. Caragiale" din Bucureşti în anul 1957. După exmatriculare, a lucrat un an ca sondor la Întreprinderea de Foraje Bucureşti, după care i s-a permis să se reînmatriculeze la Facultatea de Geologie a Universităţii din Bucureşti, ale cărei cursuri le-a absolvit în anul 1963, obţinând diploma de inginer geolog. După absolvirea facultăţii, a lucrat 3 ani ca inginer la Schela de Extracţie Videle, după care s-a transferat ca cercetător la Institutul de Cercetări Geologice pentru hidrocarburi unde a lucrat până în 1970. În anul 1970 este arestat şi anchetat pentru atingere adusă securităţii statului prin trădare de secrete de serviciu şi spionaj economic, fiind considerat un agitator periculos în rândul tinerilor. Gelu Voican a argumentat ca motive adevărate ale arestării sale faptul că a fost implicat în demonstraţia studenţilor din ziua Crăciunului din 1968, fiind în legătură cu Ana Şincai, cea care a condus această demonstraţie. A fost eliberat din închisoare după trei luni, fără nici o condamnare din lipsă de probe. Cu ajutorul unor prieteni, s-a angajat corector la revista "Viaţa românească" unde a lucrat până în anul 1973, când i s-a permis să se angajeze în specialitatea sa la un atelier de proiectare din cadrul IPROMIN, principalul institut de proiectări miniere din România. Deşi institutul a fost desfiinţat în martie 1974, atelierul de geotehnică unde lucra Voican a rămas în Bucureşti sub forma unei filiale aparţinând de alte institute din provincie. Aici a lucrat la elaborarea de studii geotehnice ale obiectivului minier Roşia-Poeni. În iulie 1985 este arestat din nou şi condamnat la 1 an şi 6 luni de închisoare în baza articolului 166 din Codul penal de la acea vreme - „propagandă împotriva orânduirii sociale“, fiind acuzat de difuzare de manifeste anticomuniste. Ulterior, potrivit propriilor mărturisiri, Gelu Voican Voiculescu a fost şi actorul unui proces de drept comun, fiind acuzat de înşelăciune în dauna avutului obştesc prin falsificarea unor deconturi şi însuşire de bani pentru nişte deplasări. Motivele presupuse ale arestării sale sunt, după Gelu Voican, faptul că avea xeroxate zeci de cărţi pe teme legate de ezoterism şi de aspectele iniţiatice ale societăţilor secrete. Şi-a efectuat pedeapsa la secţia specială a penitenciarului Rahova, în ciuda pedepsei reduse, fiind eliberat după numai un an în urma unei amnistii. În perioada octombrie 1988-august 1989, organele de poliţie politică au descins de mai multe ori la domiciliul său şi i-au confiscat „cărţi şi înscrisuri“. Gelu Voican Voiculescu a participat activ la evenimentele din timpul Revoluţiei din decembrie 1989. El a participat ca delegat al Frontului Salvării Naţionale, alături de gen. Victor Atanasie Stănculescu şi de prof. Virgil Măgureanu, la procesul intentat lui Nicolae Ceauşescu din 25 decembrie 1989 şi la execuţia liderului comunist. Tot el s-a ocupat şi de înhumarea soţilor Ceauşescu. În anul 1994, Gelu Voican a fost numit în funcţia de ambasador extraordinar şi plenipotenţiar în Tunisia de către preşedintele Ion Iliescu. El a fost rechemat din funcţie doi ani mai târziu, prin Decretul nr.580 din 22 noiembrie 1996, după ce declarase că nu-l poate reprezenta în străinătate pe noul preşedinte, Emil Constantinescu. După alegerile din noiembrie 2000, Voiculescu a început demersurile pentru a-şi continua cariera diplomatică. Prin Decretul nr.496 din 6 iulie 2001, Gelu Voican Voiculescu a fost acreditat în calitatea de ambasador extraordinar şi plenipotenţiar al României în Maroc. S-a reîntors în România în ianuarie 2005, după încetarea mandatul său de ambasador. În anul 2004 a fost numit de preşedintele României Institutului Revoluţiei Române.