Į  buvo pakviestas 2008 m. ir tapo jauniausiu žaidėju, pakviestu į šios šalies rinktinę. Bojanas visuomet žaidė ne su savo amžiaus varžovais, o vyresniais - aukštesniame lygyje. Šis metodas buvo pasiimtas iš Amsterdamo Ajax klubo ir naudojamas su kai kuriais - iš geriausiųjų atrinktais - žaidėjais. Žaisdamas prieš vyresnius ir fiziškai stipresnius varžovus, jis kur kas greičiau ugdė savo technikos elementus, charakterį ir žaidimo suvokimą. 2005-2006 m. sezone, pagal šį metodą suformuotoje Jaunučių A komandoje, Bojanas įmušė 32 įvarčius per 26 rungtynes ir tai jam padėjo patekti į Jaunimo B ekipą. Tačiau jo progresas nelėtėjo ir jis pakilo į Jaunimo A komadą, kuriai žaidžiant Ispanijos čempionate prieš Espanjol ekipą, paskutinę sezono dieną įmušęs įvartį, Bojanas kartu gavo ir kvietimą prisijungti prie azulgranos - pagrindinės Barselonos ekipos. 2007 m. balandžio 24 d. jis debiutavo pirmojoje FC Barselonos komandoje draugiškame susitikime prieš Egipto ekipą ir pasižymėjo įmušdmas antrą Barselonos įvartį. Vėliau žaidė žemesniame lygyje, FC Barselonos antrojoje komandoje, prie kurios prisijungė 2006-2007 m. sezone. 2007-2008 m. sezone, Bojanas pakilo į pirmosios komandos sudėtį, kurioje gavo 27 numeriu pažymėtus marškinėlius. Su pagrindine komanda sužaidė tik dalį priešsezoninių rungtynių, nes turėjo išvykti į Pasaulio Jaunių iki 17 metų čempionatą Pietų Korėjoje, todėl jis praleido ir dvi pirmąsias La Ligos rungtynes. Vėliau, grįžęs iš jaunių rinktinės, jis prisijungė prie FC Barselonos treniruočių ir jau po trijų dienų žaidė pirmąsias oficialias rungtynes Barselonos sudėtyje. Mače prieš Osasunos Atletiko klubą, 2007 m. rugsėjo 16 d., tapdamas trečiu jauniausiu žaidėju debiutavusiu pagrindinėje FC Barselonos sudėtyje, per visą ekipos istoriją. 2007 m. rugsėjo 19 d., su FC Barselona debiutavo ir UEFA čempionų lygoje, dvikovoje prieš Lijono Olympicą pakeisdamas Lionelį Messi paskutinėmis mačo minutėmis. Nou Camp stadione Bojanas debiutavo po keturių dienų rungtynėse prieš Sevija, 87 minutę pakeisdamas Leo Messi. Per savo pirmąjį sezoną Barselonos komandoje, Bojanas pelnė dešimt įvarčių La Ligoje ir pateko tarp rezultatyviausių azulgranos klubo žaidėjų. 2008 m. rugpjūčio 28 d. švęsdamas 18 gimtadienį, jis pasirašė profesionalo kontraktą su FC Barselona iki 2013 metų, pagal kurį jo išpirkos sumą siekia 80 milijonų eurų. 2009 m. gegužės 13 d. Bojanas kaip profesionalus žaidėjas laimėjo savo pirmąjį titulą - Karaliaus taurę. Bojanas, finale prieš Bilbao Atletiko klubą pasirodęs aikštėje 84 minutę, prisidėjo prie šio titulo įmušdamas vieną iš 4 Barsos įvarčių, o Barselona švente pergalę rezultatu 4-1. Bojanas savo pirmąsias rungtynes Ispanijos rinktinėje sužaidė 2008 m. rugsėjo 10 d., tapdamas antru jauniausiu žaidėju istorijoje, po Angelo Zubietos. Taip išsklaidydamas visas abejones, kad jis gali pasinaudoti kvietimu atstovauti Serbijos nacionalinei rinktinei. Jau prieš tai, Injaki Sajesas, Ispanijos jaunimo iki 21 metų futbolo ekipos treneris, pasikvietė Bojaną į savo treniruojamą rinktinę, taip užkirdamasdamas kelią Serbijos rinktinės kvietimui, kuri rodė didelį susidomėjimą puolėju. Taip pat jis pasirodė draugiškose Katalonijos futbolo rinktinės rungtynėse prieš Baskų šalies rinktinę ir įmušė vienintelį įvartį, taip nulemdamas rungtynių baigtį. 2007 m. rugpjūčio 19 d. Bojanas debiutavo Pasaulio U-17 futbolo čempionate Pietų Korėjoje įmušdamas du įvarčius, kuriais prisidėjo prie Hondūro triuškinimo. Aštunfinalio rungtynėse prieš Šiaurės Korėją Bojanas prie pergalės prisidėjo įmušdmas du iš trijų komandos įvarčių. Bojanas grįžo į aikštę pusfinalio rungtynėse prieš Ganą. Įmušė antrą įvartį ir padėjo patekti Ispanijai į turnyro finalą, bet buvo pašalintas už antrą geltoną kortelę ir negalėjo pasirodyti finale. Bojanas buvo apdovanotas Bronziniu turnyro kamuoliu, kadangi buvo trečias geriausas žaidėjas čempionate, taip pat su penkiais įvarčiais jis buvo trečias daugiausiai įvarčių įmušęs žaidėjas.