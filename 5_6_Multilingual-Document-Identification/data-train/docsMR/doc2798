Gheorghe Flondor s-a născut la data de Roman. Era fiul compozitorului Tudor Flondor şi nepotul de frate al lui Iancu Flondor, conducător al Partidului Naţional Român din Bucovina şi viitor preşedinte al Adunării Constituante care a votat Unirea Bucovinei cu România. A absolvit în anul 1910 cursurile Liceului de Stat nr. 3 din Cernăuţi. În acelaşi an s-a înscris la Facultatea de Drept de la Viena, unde a studiat timp de trei ani şi şi-a susţinut o parte din licenţă, iar ultimul an de studii l-a urmat la Universitatea din Praga. Gheorghe Flondor a mai fost preşedinte al Băncii Siret şi al Uniunii Sindicatelor pentru Exportul Animalelor. În această calitate, a călătorit, în vederea testării unor noi pieţe de desfacere, în Austria, Germania, Egipt şi Palestina. A mai deţinut în două rânduri funcţiile de preşedinte al Camerei Agricole Rădăuţi şi director al Băncii de Nord din Cernăuţi. În calitate de rezident regal a avut o serie de contribuţii în plan administrativ şi urbanistic. El i-a înlocuit pe reprezentanţii autorităţilor locale de alte etnii cu etnici români. Prin dispoziţiile sale, el a urmărit asigurarea ordinii publice şi combaterea acţiunilor îndreptate împotriva siguranţei statului. Reforma agrară din anul 1945 va determina pierderea moşiilor deţinute de Gheorghe Flondor, pe lângă creanţele deţinute la Cernăuţi. Divorţat de soţia sa în acelaşi an, el a fost silit să-şi câştige existenţa începând din 1950 ca muncitor zilier la Plafar Sibiu. A locuit pe Strada Kossuth nr.22 din Sibiu. Regimul comunist îl va pune la stâlpul infamiei pentru vina de a fi fost rezident regal. La data de 14 aprilie 1952, Gheorghe Flondor a fost arestat de către Direcţia Regională Sibiu a Securităţii Statului. A fost acuzat de săvârşirea infracţiunii de activitate intensă contra clasei muncitoare din România şi printr-un ordin administrativ de detenţie din 30 mai 1952 a fost încadrat într-o unitate de muncă forţată. Cu prilejul procesului, un număr de 12 cetăţeni români de etnie evreiască din oraşul Siret s-au prezentat la Notariatul de Stat al fostului raion Siret, regiunea Suceava, şi au semnat o declaraţie în care afirmau că "în timpul prigoanei rasiale, Gheorghe Flondor a avut o atitudine corectă, democratică şi binevoitoare faţă de populaţia evreiască, venindu-i în ajutor în momente critice în legătură cu prigoana rasială împotriva evreilor de către autorităţile fasciste". Tribunalul nu a ţinut cont însă de această declaraţie. Este eliberat din închisoare la 12 ianuarie Lăţeşti, unde a locuit într-un bordei. Abia în anul 1970 i s-a aprobat să se stabilească la Bucureşti, locuind la familia Capri cu care era vechi prieten. Gheorghe Flondor a încetat din viaţă la data de 26 aprilie 1976 în oraşul Bucureşti. Procurorul general al Parchetului de pe lângă Curtea Supremă de Justiţie a declarat recurs în anulare împotriva sentinţei nr.675 din 18 iunie 1956 a Tribunalului Militar al Regiunii a II-a Militară şi a deciziei nr. 311 din 13 septembrie 1956 a Tribunalului Suprem – Colegiul Militar, invocând temeiul înscris în art. 410 alin. 1 partea I pct.2 teza I din Codul de procedură penală. Prin Decizia nr.142 din 9 decembrie 2002, Curtea Supremă de Justiţie a admis recursul în anulare declarat de procurorul general al Parchetului de pe lângă Curtea Supremă de Justiţie şi a casat cele două hotărâri judecătoreşti din 1956, achitându-i pe toţi inculpaţii din proces şi înlăturând pedeapsa complementară a confiscării averii. Ca urmare a reabilitării sale, i s-a putut ridica un bust de bronz în oraşul Rădăuţi, bust care a fost dezvelit la data de 23 mai 2008.