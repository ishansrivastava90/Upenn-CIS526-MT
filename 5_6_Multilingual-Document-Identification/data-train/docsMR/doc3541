OIAM3 ditaja oleh syarikat-syarikat berjenama Strepsils, Oxy dan Coca-Cola. Inilah kali pertama TM Net menarik diri selaku penaja pertandingan realiti nyanyian slot urban 8TV semenjak menaja Malaysian Idol dan OIAM sebelum ini. Pertandingan nyanyian mingguan disiarkan di 8TV pada setiap Jumaat, 9.30 malam, dan diulang tayang di TV9 pada hari Ahad, 12 tengah hari dan di 8TV lagi pada hari Jumaat, 12 tengah hari. Di samping itu, kisah di sebalik tabir dan kegiatan seharian para peserta dirakamkan dalam One in a Million Diaries yang disiarkan pada setiap Isnin, Selasa dan Khamis, jam 11.30 malam sepanjang pertandingan berlangsung. Grand Finale OIAM3 dilangsungkan di Stadium Malawati, Shah Alam pada 1 Mei 2009. Shah Indrawan Ismail atau lebih dikenali sebagai Tomok dari kumpulan New Boyz dinobatkan sebagai lelaki pertama dan artis terkenal pertama yang menjadi juara dalam sejarah pertandingan realiti ini. 40 peserta yang tinggal dibahagi kepada 20 teratas dan 20 terbawah mengikut pilihan para juri, yang mana setiap peserta teratas memilih pemain MP3 dan menghafal lagu di dalam pemain tersebut, lalu memilih seorang peserta terbawah untuk berduet dalam ujian ketiga yang menentukan siapa yang layak menjadi 20 finalis. Paul Moss memesan peserta 20 teratas agar memilih peserta yang lemah supaya kekuatan mereka lebih terserlah. Walau apapun, peserta yang layak dipilih bukan satu dari setiap pasangan tetapi mengikut penilaian keseluruhan. Central Eliminations diakhiri dengan penilaian individu yang mana setiap peserta naik pentas secara keseorangan atau berpasangan, menyanyi secara solo di hadapan juri, lalu diberitahu nasibnya sejurus selepas nyanyian berakhir. Hanya dua belas orang yang dipilih untuk berentap dalam pertandingan. Kejutan terbaru musim ini adalah, mulai minggu Top 12 hingga Top 7, imuniti juri menganugerahkan imuniti kepada seorang peserta yang mereka rasa adalah yang terbaik pada malam itu, sekaligus membolehkan peserta berkenaan terkecuali dari proses undian. Imuniti tersebut disertakan dengan hadiah mingguan istimewa untuk peraihnya yang didedahkan dalam One in a Million Diaries. Acara kemuncak OIAM3 diadakan di Stadium Malawati, Shah Alam pada malam 1 Mei 2009, dan bersiaran di 8TV dari 8.30 hingga 10.35 malam. Awal dan Marion menyandang peranan sebqagai pengacara utama dengan bantuan Prem Shankar, Zher Peen dan Belinda Chee sebagai pembantu di tempat acara. 15 minit terawal siaran langsung diisi dengan montaj imbasan kembali sepanjang pertandingan OIAM3. Acara kemuncak dibuka kira-kira 8.45 malam dengan kemasukan angkatan beruniform memalun set dram untuk menyambut kemunculan kesemua 12 finalis ke pentas untuk mempersembahkan medley. Seperti minggu-minggu sebelumnya, proses penyingkiran dijalankan di awal acara. Para pengacara mengumumkan Tomok meraih undian teendah di kalangan ketiga-tiga peserta yang tinggal, tetapi dibenarkan terus bertanding hasil undian Internet tersebut yang menyaksikan 80% pengundi hendak ketiga-tiga mereka bertanding, oleh itu membolehkan Esther, Aweera dan Tomok sama-sama berentap untuk merebut RM 1,000,000. Selepas ketiga-tiga finalis selesai berentap, acara diserikan oleh persembahan artis jemputan kumpulan Revolusi. Kesemua finalis berkumpul kembali di pentas untuk mempersembahkan lagu Mulanya di Sini'' yang dipopularkan oleh kumpulan Freedom. Apabila persembahan ini hendak dihabiskan, kelihatan dua orang berpakaian kuning yang mewakili peminat Tomok merampas pentas untuk mendekati idola mereka.