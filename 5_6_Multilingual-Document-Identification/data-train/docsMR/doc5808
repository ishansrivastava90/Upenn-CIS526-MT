Nato a Venezia da famiglia nobile, intraprende gli studi di filosofia prima del 1565. Nel 1566 si unisce ad una congregazione di sacerdoti gravitante attorno al collegio di Brescia e i cui membri entreranno nella Compagnia di Gesù tra il 1567 e il 1568. Nel 1568 è lettore di logica nel collegio di Padova  e sempre a Padova nel 1573 frequenta il 3° anno del corso di Teologia. Il 9 giugno del 1579 professa i 4 voti a Brescia  e quello stesso anno risulta residente nella casa professa di Venezia, dove diventa confessore e consultore del preposito e del provinciale. Valore dell'opera. Contenuto dell'opera. Il primo trattato, di carattere teorico, è suddiviso in 17 capitoli e contiene la descrizione dei fenomeni magnetici all'epoca noti, un'analisi e critica delle opinioni correnti ed infine l'esposizione e la giustificazione della teoria dell’autore. Il secondo trattato di carattere sperimentale, contiene la descrizione di un certo numero di esperimenti, presentati sotto forma di 90 conclusioni e relativi 39 corollari. L 'aspetto più interessante della trattazione teorica sta nella descrizione di come la qualità magnetica, o polarizzazione, muova la calamita e di come alteri lo spazio ed i corpi ad essa circostanti, nei quali si diffonde virtualmente lungo precise linee di diffusione, che Garzoni arriva a determinare per via sperimentale. In tale contesto viene discussa la differente reazione dei corpi non magnetici e del ferro posti nella sfera di diffusione della qualità virtuale. Notevoli sono anche la spiegazione della doppia natura della qualità magnetica e la proposta di soluzione del problema della collocazione dei Poli magnetici geografici. Il secondo trattato si apre con un esperimento sull'allineamento della calamita ai Poli seguito da alcune osservazioni sull'interazione tra calamite e tra calamita e ferro. Una lunga serie di esperimenti è quindi dedicata alla trasmissione della qualità magnetica e alla disposizione della polarità dentro e fuori la pietra. I risultati sono ottenuti magnetizzando corpi di differenti forme e dimensioni, tra i quali la limatura di ferro. Gli esperimenti più interessanti riguardano la diffusione della qualità esterna, che l'autore indaga con l'ausilio di aghi magnetici posti nella sfera d'azione della calamita, in ogni punto della quale essi mostrano direzione e verso della qualità diffusa. La configurazione così ottenuta, e coincidente con quella teorizzata nel primo trattato, è illustrata da interessanti disegni. Seguono esperimenti sul comportamento del ferro nel raggio d'azione di più calamite, sull'interazione tra ferri, magnetizzati e non, sulla magnetizzazione spontanea e sulla perdita di magnetizzazione. Bertelli, Timoteo. “Sulla Epistola di Pietro Peregrino di Maricourt e sopra alcuni trovati e teorie magnetiche del secolo XIII. Memoria Seconda”, Ibid., 65-139 and 319-420. Cabeo, Niccolò. Philosophia Magnetica in qua magnetis natura penitus explicatur. Ferrariae 1629. Garzoni, Leonardo. Trattati della calamita, a cura di M. Ugaglia. Milano, FrancoAngeli 2005.
