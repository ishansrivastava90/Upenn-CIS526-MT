Josipdol se nalazi u južnom dijelu Karlovačke županije, 50 km od Karlovca, 15 km od Ogulina te 15 km od Plaškog. Kroz Josipdol prolazi jedan od triju cesta koje spajaju Karlovac sa Hrvatskim primorjem, Jozefina. Iako Josipdol administrativno spada pod Karlovačku županiju, mnogi ga smatraju najsjevernijim ličkim gradićem. U mjestu Josipdol danas živi oko 63% Hrvata, 35% Srba, te 2% pripadnika ostalih nacionalnosti. Hrvati žive u sjevero - zapadnom dijelu Josipdola,a srbi jugo - istočnom dijelu. Na području josipdolskog kraja, u mjestima Čakovac, Skradnik i Carevo Polje pronađeni su tragovi civilizacije još 6000.-3500. g.pr.Kr. Također su nađeni ostaci kulture Japoda iz bakrenog doba od 3500.-2200. g.pr.Kr., te ostaci rimske kulture. Pet kilometara od Josipdola nalazi se Modruš, nekad grad i sjedište biskupije. Godine 1251. kralj Bela II daruje Modruš Bartolu Frankopanskom. Vrijeme 14. i 15. stoljeća donijelo je vrhunac slave i moći Frankopanima i Modrušu. Iz 15.stoljeća datira Modruški urbar, pisan glagoljicom. Česti turski napadi, prodori i ratovnja slabe moć Frankopana. Modruš gubi svoju veličinu i sjaj, a zbog svojeg položaja ostaje tek granična strežarnica kao garancija sigurnosti pozadinskih zemalja. Minula su stoljeća, a jedan od velikih srednjovjekovnjih gradova prepušten je vremenu i zaboravu. u 20. stoljeću počinje ozbiljniji razvoj Josipdola. 1902. osniva se Društvo djevojaka "Ljubica Šojat". 1906. osnovan je današnji DVD Josipdol. Već 1918. godine u Josipdolu djeluju dvije pilane, a jedna od tih bila je okosnica razvoja Josipdola sve do 1941.godine.  1935. osnovan je Josipdolski Športski Klub. "Zlatnim godinama" Josipdola smatra se razdoblje od 1975. do 1985. kada je izgrađena škola, hotel, benzinska postaja, zgrada sadašnje općine, dječji vrtić itd. 1991. godine dolazi ratno vrijeme, te je prvi napad na Josipdol izveden 22. srpnja iz pravca Plaškog. Josipdol je bio prva ratna bojišnica. Crta razgraničenja u Josipdolu bila je na Veternicama na raskrižju za Plaški, odnosno za Modruš. Srpske paravojne snage otimale su automobile koji su dolazili. Centar Josipdola uspješno je obranjen uz pomoć MUP-a, i Josipdolskih dobrovoljaca domovinskog rata. Gospodarstvo je u Josipdolu skoro zanemarivo. Uz opskrbu drvom, tvornica nema. Ne radi ni nekadašnji DIP ni TUP ni OPZ Josipdol,koji su nekada zaposljavali veliki udio cjelokupnog stanovnistva Josipdola, nezaposlenost je velika i veći dio stanovništva živi od socijalne pomoći. U Josipdolu danas djeluje matična Osnovna Škola "Josipdol", s područnim osmorazrednim odjelima u Oštarijama i Tounju te područni četverorazredni odjeli u Skradniku, Vojnovcu, Modrušu. Škola slavi Dane škole 19. ožujka na blagdan Sv. Josipa, zaštitnika mjesta. Škola se je u vrijeme Jugoslavije zvala Osnovna Škola "Rajko Trbović" Josipdol.