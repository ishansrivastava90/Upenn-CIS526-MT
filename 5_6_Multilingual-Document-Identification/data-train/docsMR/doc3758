Efter några svåra år lyckades Muse få ett kontrakt med Mushroom Records och släppte 1999 sitt första album Showbiz och blev strax därpå utsedda till årets nykomling av NME Awards. 2001 släppte bandet sitt andra album Origin of Symmetry med bland annat hitsingeln Plug in Baby och året därpå utkom bandets första livealbum Hullabaloo. Tre år senare kom albumet Absolution, och i samband med att Muse fick uppträda som huvudakt på Glastonburyfestivalen 2004 kom bandets stora internationella genombrott. 2006 släpptes albumet Black Holes and Revelations och året därpå livealbumet HAARP från Wembley Stadium. 2009 utkom det egenproducerade albumet The Resistance. Bandets spelstil rymmer ett brett spektrum av influenser där framför allt klassisk musik och elektronika kombineras med rock. Andra genres som Muse använder sig av är till exempel metal, hårdrock, punk, opera, jazz, pop och R’n’B. Den klassiska musiken är väldigt influerad av Sergei Rachmaninov och Frédéric Chopin. Muse elektroniska sida hör man i bland annat Take a Bow, Map of the Problematique och Undisclosed Desires. Den sistnämnda kännetecknas också av ett påtagligt R & B-beat, precis som Supermassive Black Hole. Den gemensamma faktorn i alla bandets låtar är att de präglas av väldigt bombastiska drag, vilket också har lett till oerhörd kontrovers bland kritiker. När bandet 2007 blev det första att sälja ut nybyggda Wembley Stadium och spelade inför totalt 180 000 åskådare två kvällar i rad, började de ses som ett av världens bästa liveband i allmänhetens ögon. Konserterna var oerhört påkostade med strålkastare i form av enorma satelliter och akrobater hängandes från stora ballonger ovanför publiken. Världens bäst säljande veckomagasin för musik, Kerrang!, utsåg konserterna till ”den bästa någonsin” och en mängd andra kritiker på till exempel NME och Rolling Stone hyllade konserterna. Muse släppte strax därpå den andra kvällen som live-DVD under namnet HAARP. Muse ska 2010 återvända till Wembley för en tvåkvällars spelning i September. För att kunna utvidga sitt sound till max har Muse i regel fler personer än de ursprungliga tre till hjälp vid konserter. Sedan 2006 har multiinstrumentalisten Morgan Nicholls spelat bland annat synth, bas, gitarr, trummor, xylofon och cabasa vid bandets spelningar. Dan Newell stod för trumpetsolon i låtarna Knights of Cydonia och City of Delusion under bandets Black Holes and Revelations-turné. För övrigt händer det att Muse använder sig av en hel orkester vid speciella spelningar för att kunna återskapa ett så genuint ljud som möjligt. Muse har erhållit totalt 18 utmärkelser för världens bästa liveband inom loppet av 10 år. Muse är kända för sina engagerade fans runt om i världen och för deras nästan moderliga sätt att försvara bandet när det behövs. På Muse's officiella forum på deras hemsida kan man hitta en mängd av olika trådar där det diskuteras allt från live spelningar och låtar till bandmedlemmarna och deras privatliv. De som anser sig vara de riktiga Muse fansen kan vara noga med att peka ut andras felaktiga uppfattningar om bandet och kan vara både defensiva och offensiva när någon inte visar samtycke i deras idé om att Muse är det bästa bandet i världen. På forumet kan man också hitta något som kallas för PMT, PDT och PCT, och detta är trådar som står för Pornogenic Matt thread, Pornogenic Dom thread och Pornogenic Chris thread. Här lägger kvinnliga fans upp tusentals bilder på medlemmarna i bandet och skriver om hur bra de ser ut. Trådarna har sedan ändrat riktning till att prata om massa andra saker, som ibland kanske är lite olämpligt. Den populäraste och mest kända tråden är PMT'', där de mest besatta och galna tjejerna håller till.