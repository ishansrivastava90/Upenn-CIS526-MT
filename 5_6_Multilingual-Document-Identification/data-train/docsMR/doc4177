ლუი XIV დაიბადა 5 სექტემბერს. საფრანგეთში ძალზე  ცოტა რამ იცოდნენ, რადგან კარდინალი მაზარინის დროს ის არ ჩანდა. ფრანგები უკვე მიჩვეულნი იყვნენ იმ აზრს, რომ მათ სამშობლოს მეფე კი არა, პრემიერ-მინისტრი მართავა. ამდენად ყველას აინტერესებდა თუ ვის დანიშნავდა ლუი XIV პრემიერ-მინისტრად. ყველასათვის მოულოდნელად მეფემ განაცხადა ”მე არ მჭირდება პრემიერ-მინისტრი, მე თვითონ ვიქნები საკუთარი თავის პრემიერ მინისტრი ”. ლუი XIV-ს არ უყვარდა პარიზი. ის მას აგონებდა 1648-1649 წლების აჯანყებას. ამიტომ პარიზიდან 17 კილომეტრის მოშორებით ააგო სასახლეების და ბაღების ქალაქი ვერსალი, საიდანაც მართავდა ქვეყანას.  ლუი XIV იყო ნიჭიერი, მცოდნე და ენერგიული მეფე , მაგრამ თავის თავში არაჩვეულებრივად შეყვარებული პიროვნება რომლისათვისაც მეფის ღვთიური და შეუზღუდველი ხელისუფლება უდავო ჭეშმარიტება იყო. ის არავითარ სიამოვნებაზე არ ამბობდა უარს და თვლიდა რომ მეფის გართობაზე და ფუფუნებაზე უამრავი თნხა უნდა დახარჯულიყო, რათა გამოჩენილიყო სახელმწიფოს სიძლიერე, სიმტკიცე და კეთილდღეობა. ”ჩემთვის ყველა ხარჯი აუცილებელია” - უყვარდა თქმა ლუი XIV- ”მეფე მზეს”, როგორც მას უწოდებდნენ ევროპული თვითმპყრობლის საუკეთესო ნიმუში იყო. ლუი XIV აქტიურ საგარეო პოლიტიკას აწარმოებდა იგი ცდილობდა საფრანგეთის საზღვრების და გავლენის გაფართოებას როგორც აღმოსავლეთით ისევე დასავლეთით. ”მეფე მზის” დროს ფრანგულმა ენამ საერთაშორისო ენის მდგომარეობა მოიპოვა, რაც ნათელყოფდა საფრანგეთის ადგილს საერთაშორისო ურთიერთობებში. ლუი XIV-ის გარდაცვალების შემდეგ საფრანგეთში გამეფდა მისი შვილიშვილი ლუი XV.