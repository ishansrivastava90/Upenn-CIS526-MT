کریتور  یک گروه موسیقی در سبک تِرَش‌متال از آلمان غربی است. کارهای Kreator به استثنای برخی از کارهای دهه نودشان عمدتاً در زیرشاخه ترش‌متال قرار دارند. البته در دهه ۹۰ خارج شدن از سبک و خط و مشی اصلی و ترکیب سبکشان با شاخه‌های دیگر مثل Industrial , Gothic چندان به مذاق برخی طرفدارانشان خوش نیامد. آنان در سال ۱۹۸۵ قرار دادی با شرکت Noise Records امضا کردند و در همان سال نخستین آلبوم اصلی خود رو به نام Endless Pain به بازار عرضه کردند. جالب اینجاست که ضبط استدیویی این آلبوم تنها ۱۰ روز به طول انجامید. نکته دیگر این که بانیان Death Metal و Black Metal از این آلبوم به عنوان یکی از آثار اصلی تأثیر گذار در موسیقی ابداعی خود یاد می‌کنند. سپس گروه گیتاریست سابق گروه Sodom یعنی Michael Wulf را به منظور همراهی گروه در تور مربوط به آلبوم استخدام کرد. Wulf تنها چند روز در کنار گروه باقی ماند و در آلبوم بعدی گروه Pleasure to Kill که در سال یعد ضبط و عرضه شد اجرایی نداشت. در عوض گیتاریست دیگری به نام Jörg "Tritze" Trzebiatowski به گروه ملحق شد و در آلبوم مذکور حضور یافت. این آلبوم که شرح آن رفت به طور گسترده به عنوان یکی از آثار کلاسیک موسیقی Thrashشناخته می‌شود؛ ضمن آن به عنوان یکی از سنگین ترین و سریع ترین آلبومهای تاریخ موسیقی متال شناخته شده‌است که می‌تواند نشان دهنده رشد شایان توجه مهارتهای تکنیکی گروه نسبت به سال قبل باشد. ترانه Flag of Hate که پس از اجرا در نخستین آلبوم؛ در این آلبوم بازخوانی شد بسیار فراگیر گشت و شهرت بسیاری را برای گروه به همراه آورد. پرونده سال ۱۹۸۶ Kreator با ایی پی Flag of Hate بسته شد. در سال ۱۹۸۹ Thomas Schadt کارگردان آلمانی فیلمی مستند با عنوان Thrash Altenessen در مورد Kreator ساخت که تمرکز اصلی موضوع آن بر روی جنبه اجتماعی موسیقی متال در منطقهٔ Ruhr آلمان غربی بود. در همین سال بار دیگر گیتاریست گروه عوض شد. Tritze بعد از آلبوم Extreme Aggression از جمع گروه خارج شد و در سال ۱۹۹۰ شخص دیگری به نام Frank "Blackfire" Gosdzik که او هم همانند Tritze از گیتاریستهای پیشین Sodom بود به عنوان گیتاریست جدید وارد گروه شد. در همین سال بود که آنها پنجمین آلبوم خود را تحت عنوان Coma of Souls به بازار عرضه کردند. از این آلبوم به خوبی ۴ آلبوم پیشین گروه استقبال نشد. بسیاری از اظهار نظرها از عجولانه کار شدن این آلبوم و همینطور هم تکراری شدن بعضی از قطعات شکایت داشتند؛ اما با این وجود کار گروه هنوز هم بسیار خوب بود. قطعهٔ People of the Lie از بهترین قطعات این آلبوم شد. Kreator در سال ۲۰۰۱ با همراهی گیتاریست جدید خود Sami Yli-Sirniö آلبوم جدیدی به نام Violent Revolution را وارد بازار کرد. می‌شد گفت که موسیقی گروه در این آلبوم به عقب بازگشته؛ یعنی آنها به همان سبک Thrash کلاسیک خود روی بازگشته بودند. طرفداران گروه استقبال خوبی از این آلبوم به عمل آوردند. به علاوه تور این آلبوم بسیار موفقیت آمیز بود و توانست گروه را به نسل جوانتری از طرفداران موسیقی متال معرفی کند. در اوایل سال ۲۰۰۶ Kreator توری با حضور Napalm Death, A Perfect Murder, The Undying در آمریکای شمالی برگزار کرد و طبق برنامه ریزی فعلی قرار است که در سال ۲۰۰۸ هم توری با حضور King Diamond, Leaves Eyes, Cellador برگزار کند.