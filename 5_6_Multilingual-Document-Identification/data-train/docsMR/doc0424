Quando arriva in America, lo scenario che si offre al suo sguardo è una distopica, una città ai suoi ultimi stadi di decomposizione, percorsa da enormi ratti e dove le emozioni umane sono ridotte ai loro livelli più primitivi. Qui resta affascinato da Leilah, una giovane ed esotica cubista afro-americana, con la quale avvia una relazione, priva però di alcun coinvolgimento emotivo per lui, che la vive solo per i piaceri sessuali che sa ricavarne. Quando poi lei rimane incinta, la abbandona disgustato alla solitudine di un aborto. Evelyn, ora Eva, riesce a fuggire ma viene catturata e resa schiava da Zero, un crudele leader di culto e "poeta" con un solo occhio e una sola gamba, un mezzo uomo che celebra il suo io degradato. Il suo harem è composto da "mogli" passive e schiavizzate che egli frusta se non parlano grugnendo e non onorano i loro compagni di letto, i maiali. Zero violenta Eva e fa di lei la sua nuova moglie. Poi la conduce alla ricerca dell'attrice Tristessa, incarnazione di bellezza, dolore e solitudine, che egli odia ossessivamente perché crede abbia causato la sua infertilità. Tristessa fu il primo oggetto del desiderio di Evelyn in gioventù e ritorna ora per lui/lei come figura ossessiva. Zero porta il suo harem vestito di stracci al palazzo di cristallo di Tristessa, invadendo e devastando la bella costruzione gotica e scoprendo Tristessa sistemata in una stanza circondata da effigi di cera dentro a delle bare. Ella però è viva e solo quando Zero la insegue e la cattura in cima a una delle torri e le taglia la cinghia, si scopre che in realtà è un uomo. A questo punto, Zero e le sue mogli realizzano finta cerimonia nuziale, costringendo Tristessa a stuprare Eva. Questi, però, scappano e uccidono Zero e il suo harem nel palazzo di cristallo rotante di Tristessa. Poi fuggono nel deserto, dove si imbevono della propria riscoperta sessualità finché Tristessa non viene uccisa con un colpo di pistola da una banda di teenager mafiosi del deserto, il cui Colonello è un quattordicenne che ha paura del buio. I ragazzi "salvano" Eva, che però riesce a fuggire e incontra Leilah, ora nelle vesti di Lilith, leader ribelle e vagabonda. Eva realizza che Leilah non è mai esistita realmente e che era soltanto la manifestazione dei suoi desideri corrotti. Lilith dice a Eva che deve andare dalla Madre e la spinge in una fenditura di roccia che si trasforma nell'utero del tempo. Eva avanza nelle profondità sotterranee sempre più recondite e calde fino alla sua rinascita. L'ambra che scopre in una delle cave e che tiene tra le mani si liquefà trasformandosi in antiche foreste di pini e specie primitive. Eva quindi rinasce, guidata da Leilah, e rigetta il suo passato di maschio sciovinista.