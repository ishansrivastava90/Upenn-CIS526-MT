இஸ்லாம் பூரணத்துவமிக்க தொரு சர்வதேசக் கொள்கையாகும். வாழ்வின் சகல துறைகளிலும் அதனைப் பிரதிபலிக்கச் செய்வதே இஸ்லாமியமயமாக்கல் எனப்படு கின்றது. இந்த வகையில் பொரு ளாதாரத்துறை விதிவிலக்கல்ல. பொருளாதாரத் துறையோடு இறுக்க மான தொடர்புகளைக்  கொண் டுள்ள வங்கிகளை இஸ்லாமிய மயப்படுத்துவதனூடாகவே இஸ் லாமியப் பொருளாதாரக் கொள் கையை பூரணமாகப் பின்பற்றுவது சாத்தியமாகும். மனித வாழ்வோடு பொருளாதா ரம் பின்னிப் பிணைந்துள்ளது. இதே போல் பொருளாதாரத்துறையும் வங்கிகளும் பிரிக்க முடியாத உற வைக் கொண்டுள்ளன. இன்றைய நவீன உலகில் வங்கிகள் இல்லை யென்றால் பொருளாதார நடவடிக் கைகளும் ஸ்தம்பிதம் அடைந்து விடும் அளவுக்கு அவை தமது செல் வாக்கை நிலைநிறுத்தியுள்ளன. உழைப்பாளிகளின் உழைப்பில் பெரும்பகுதியை சுரண்டும் கொடூர வட்டியை இஸ்லாம் முற்றாகத் தடை செய்கிறது மட்டுமன்றி அதனை வன்மையாகக் கண்டிக்கிறது. பல அல்-குர்ஆன் வசனங்களும் ஏராள மான ஹதீஸ்களும் இதனைத் தெளிவு படுத்துகின்றன. எனவேதான் மனி தர்களது பொருளாதார, நிதிசார் நட வடிக்கைகள் வட்டியிலிருந்து தூரப் படுத்தப்பட வேண்டிய நிலை   இன் றியமையாததாகக் காணப்படுகிறது. இதன் அடியாகவே இன்றைய நவீன உலகில் வட்டியில்லாத இஸ்லாமிய வங்கிகள் தோற்றம் பெற்று வளர்ச்சி கண்டு வருகின்றன. 1) 1983 ஆம் ஆண்டு மலேசிய வங்கிச் சட்டத்தின்படி இஸ்லாமிய வங்கி என்பது வர்த்தகத்துறையை எடுத்துச் செல்லக் கூடிய ஒரு நிறு வனமாகும். "இஸ்லாமிய வங்கி வர்த்தகம்சு என்பது இஸ்லாமிய ஷரீஆவினால் அனுமதிக்கப்படாத எந்தவொரு தத்துவத்தையும் உட் கொண்டிராத ஒரு வர்த்தக முறை யாகும் எனக் குறிப்பிடப்படுகிறது. 2)  Dr.Ziauddin Ahamed இஸ்லாமிய வங்கி முறை என்பது ஆத்மீகத்திலிருந்து பிரித்தெடு க்க முடியாத ஒரு துறையாகும். இஸ்லாத்தின் உறுதிமிக்க அடிப் படைகளுக்கேற்ப அவை வரை யறுக்கப்பட்டதாகவும் காணப்படும். 3) Dr. Ahmed Najjar இஸ்லாமியப் பொருளாதார வழி யில் செல்வத்தைப் பயன்படுத்துவ தற்கும் வளப்பங்கீட்டை சீர்படுத்து வதற்கும் நீதியையும் சமூகப் பொறுப்புக்களையும் நிறைவேற்று வதற்கும் சேவைகளை வழங்குவ தற்கும் செல்வங்களை ஒன்று திரட்டி தொழில் முயற்சிகளில் ஈடுபடுகின்ற நிதிசார் நடவடிக்கைகளை இஸ்லா மிய வரையறைகளுக்குள் மேற் கொள்கின்ற நிறுவனமே இஸ்லா மிய வங்கியாகும். இஸ்லாமிய பேங்க் எதிர்கால தீர்வா? சவுதி அரேபியாவின் 'கிங் அப்துல் அஜீஸ் பல்கலைகழகத்தில் இஸ்லாமிய பொருளாதார ஆய்வு மையத்தில் பணியாற்றி வரும் சகோதரர் டாக்டர் நஜாதுல்லாஹ் சித்திகீ அவர்களின் ஆய்வில் இஸ்லாமிய வங்கியியல் பற்றிய சிறப்புக் கட்டுரை. வங்கிகள் எதற்கு? வங்கிகள் ஏன் ஆதவைப்பெறுகின்றன? இஸ்லாமிய வங்கியியலை விவாதிப்பதற்கு முன் இந்தக் கேள்விகளுக்கு விடைக்காண்பது முக்கியமாகும். பணத்தை சேமிக்க விரும்புகிறவர்களுக்கும் முதலீடு செய்ய பணம் தேவைப்படுகிறவர்களுக்கும் இடையே பாலமாக செயல்படுவதுதான் வங்கி. அன்றாட செலவுகள் போல மீதமான பணத்தை சேமித்து வைக்க விரும்புபவர்கள் லட்சக்கணக்கில் இருப்பார்கள். அது போலவே தனது வியாபாரத்தை வளர்க்கவும் புதிய கிளைகளைத் தொடங்கவும் புது களங்களில் காலூண்றவும் பணம் தேவைப்படும் வியாபாரிகள் ஆயிரக்கணக்கில் இருப்பார்கள். இவர்களிடையே நேரடித் தொடர்பும் பேச்சு வார்த்தையும் பணம் கொடுக்கல் வாங்களுக்கான நிபந்தனையும் வரையறுப்பது மிகவும் கடினமான காரியமாகும். காலவிரயமும் அதிகமாகும். பணத்தை சேமிக்க விரும்புபவர்களுக்கும் முதலீடு செய்ய பணம் தேவைப்படுபவர்களுக்கும் பணத்தின் அளவு போன்ற விபரங்கள் ஒத்துப் போக வேண்டும். இதற்கு அதிக நேரம் பிடிக்கும். இதனால் இரு தரப்பினருக்கும் அதிக அளவில் பலன் தராது. பண்ட மாற்று முறைப் போலவே இது மிகவும் குறைப்படு உள்ளதாகும். இப்படிப்பட்ட தருணத்தில் தான் வங்கிகள் களத்திற்கு வருகின்றன. கொடுக்கல் வாங்களுக்கு உதவிகரமாக பணம் இருப்பது போலவே வங்கிகள் நிதி பரிவர்த்தனைக்கு உதவுகின்றன. உற்பத்திக்கும் கொடுக்கல் வாங்களுக்கும் துணைப் போகின்றன. பங்கு சந்தைகள் இன்சூரன்ஸ் நிறுவனங்கள் போன்ற வங்கியல்லாத நிதி நிறுவனங்களும் இதே வேலையை செய்தாலும் வங்கிகள் சில சிறப்புத் தன்மையைப் பெற்றிருக்கின்றன. பணத்தை டெபாசிட் செய்யவும், விரும்பும் போது பணத்தை எடுக்கவும் வங்கிகளில் வசதியுண்டு. செக், டிராப்ட் போன்ற வசதிகளும் உண்டு மற்றும் மற்ற நிதி நிறுவனங்களை விட வங்கிகள் சிறப்பாக நிர்வகிக்கப்படுகின்றன. அரசின் கடுமையான மேற்பார்வைக்குள்ளாக்கப்படுகின்றன என்ற கருத்தும் மக்களிடையே நிலவுகஜன்றன. இவையெல்லாம் சேர்த்து இன்றைய காலகட்டத்தில் வங்கிகள் பெரும் வளர்ச்சி அடைவதற்கு துணைப்புரிந்துள்ளன. இதெல்லாம் எல்லோருக்கும் தெரிந்தது தானே எதற்கு இந்த பீடிகை என்கிறீர்களா.. வணிக வளர்ச்சிக்கும், ஒட்டு மொத்த வளர்ச்சிக்கும் பணத்தை சேமிக்க விரும்புவர்களுக்கும் முதலீடு செய்ய பணம் தேவைப்படுபவர்களுக்கும், பயனுள்ள வகையில் செயல்படுவது மிகவும் அவசியம் என்பதை புரிந்துக் கொள்ளவே இந்த முன்னுரை. வங்கிகளில் நடக்கும் கொடுக்கல் வாங்கல்கள் வட்டியின் அடிப்படையில் தான் அமைந்திருக்க வேண்டும் என்பது அவசியமில்ல. இப்போது என்ன நடக்கின்றது? வங்கிகளில் முன் கூட்டியே நிர்ணயிக்கப்பட்ட குறிப்பிட்ட வட்டி விகிதத்தில் அடிப்படையில் வியாபாரிகளுக்கு கடன் வழங்கப்படுகின்றன. மக்களிடமிருந்து அதைவிட சற்று குறைவான வட்டி விகிதத்தின் அடிப்படையில் டிபாஸிட்டுகளைப் பெறுகின்றன. இந்த இரண்டு வட்டி விகிதத்திற்கிடையேயுள்ள வித்தியாசத்தைக் கொண்டு நிர்வாக செலவுகள் இதர செலவுகளை சமாளித்து லாபமும் ஈட்டுகின்றன. ஆனால், இதைவிட சிறப்பான செயல் முறை என்னவெனில் வட்டியின் அடிப்படையில் கடன் கொடுக்காமல் எந்த தொழிலில் முதலீடு செய்வதற்காக தொழில் முனைவோர் கடன் கேட்கிறாரோ அந்தத் தொழிலில் கிடைக்கும் லாபத்தில் ஒரு பகுதியை பங்கிட்டுக் கொள்வது என்ற உத்திரவாதத்தின் அடிப்படையில் கடன் கொடுப்பது. இவ்வாறு வங்கிகள் தாம் முதலீடு செய்யும் தொழில்களில் ஈட்டும் லாபத்தில் பங்குகளை வழங்குவதாக கூறி மக்களிடம் லாபத்ததை பங்கிட்டுக் கொள்ளும் இந்த வழி முறை பயனுள்ளதாக அதிக நிலைப்பாடுக் கொண்டதாக அதிக நியாயமானதாக இருக்கின்றது. இன்னும் சொல்லப் போனால் இன்று உலகம் முழுதும் காணப்படும் பொருளாதார நிச்சயமற்ற சூழலுக்கு வட்டி அடிப்படையிலான வங்கியிலால் பணம் படைத்தவர்களுக்குத் தான் அதிக அனுகூலங்கள் இருக்கின்றன. தவிர தொழில் முனைவோருக்கு பெரும் சுமையாகவே இருக்கிறது. 1) பயனுள்ளது 2) நீதி மிக்கது 3) நிலையானது. பொதுவாக வட்டி அடிப்படையிலான வங்கிகள் யாருக்கு கடன் அளிக்கின்றன? எவரிடம் நிலங்கள் வீடுகள் லாபகராமான தொழில்கள் என சொத்துகள் அதிகமாக இருக்கின்றதோ கடன் தொகைக்கும் அதிகமான மதிப்புள்ளதை உத்திரவாதமாக அளிக்கின்றாரோ அவருக்கே கடன் வழங்கப்படுகின்றது. எந்தத் தொழிலுக்காக கடன் கொடுக்கப்படுகிறது. அது லாபகமான தொழில் தானா என்பதைக் குறித்தெல்லாம் வங்கிகள் கவலைப்படுவதில்லை. அவற்றுக்கு தேவைப்படுவதெல்லாம் வாங்கிய கடனை திருப்பித் தரும் சக்தி கடன் பெறும் நபருக்கு இருக்கிறது என்பதற்கான உத்திரவாதமே. இத்தகைய முறையால் தொழில் முனைவோருக்கும் சரி, வங்கிகளுக்கும் சரி அதிக பலனில்லை. ஏனெனில் லாபகரமானதொரு தொழில் புரிய விரும்பும் ஒருவரிடம் உத்திரவாதம் இல்லாத நிலையில் அவருக்கு கடன் கிடைக்காது. அதே சமயம் முன் கூட்டியே ஒரு தொகையை வங்கிகள் பெறுவதால் தொழிலில் லாப நஷ்ட வாய்ப்புகள் குறித்து வங்கிகள் அக்கறை செலுத்துவதில்லை. கடனாளி கடனைத் திருப்பித் தரக் கூடிய அளவுக்கு சக்திப்படைத்தவராக இருக்கின்றாரா என்பதை கண்காணிப்பதிலேயே குறியாக இருக்கும். இதனால் 'லாபம் தருமா' என்ற சந்தேகத்திற்கிடமான தொழில் தொடங்க முனைவோருக்கு கடனை திருப்பித் தரக் கூடிய உத்திரவாதம் இருக்கின்ற பட்சத்தில் வங்கிகள் கடன் கொடுத்து விடுகின்றன. இது தொழில் முனைவோருக்கு சுமையான முறையேயாகும். தற்போது இருக்கின்ற வங்கியில் முறை கடன் தொகையை அடிப்படையாகக் கொண்டது. இது பண வீக்கத்திற்கு வழிவகுக்கிறது. வட்டியில்லா வங்கியியல் லாபத்தை பங்கிடும் முறையை அடிப்படையாகக் கொண்டதால் பணவீக்கம் ஏற்படுவதில்லை. 'கடன்கள்' வளர்வதற்கு பதிலாக ' சொத்துக்கள்' வளர்கின்றன. வட்டி அடிப்படையிலான வங்கி சிலருக்கு சாதகமாகவும் பலருக்கு பாதகமாகவும் இருப்பதால் பணம் பணம் படைத்தவர்களிடமே சுற்றி வருகிறது. செல்வம் ஒரே இடத்தில் குவிய வழிவகுக்கிறது. தொழில் முனைவோருக்கு மிகவும் நெறுக்கடியைத் தருகிறது. பணம் படைத்தவருக்கோ தேவைக்கும் அதிகமான பலனைத் தருகிறது. இது அநியாயமானது. லாபத்தில் பங்கிட்டுக் கொள்வது என்கிற அடிப்படையிலான இஸ்லாமிய வங்கியியல் முறையால் பணம் முதலீடு செய்பவருக்கும், தொழில் முனைவோருக்கும் பலன் கிட்டுகிறது. இரு தரப்பினரும் ரிஸ்க்கை பகிர்ந்து கொள்வதாலும் விதியை எதிர்கொள்வதாலும் சமூக அமைதிக்கும் நல்லிணக்கத்திற்கும் வழிவகுக்கிறது. பொருளாதார தியரிகளும், வல்லுனர்களும் பலவாராக வாதிட்டாலும் வட்டியின் அடிப்படையிலான கொடுக்கல் வாங்கல் முறை அநீதியானது என்பது தொன்று தொட்டு மக்களால் உணரப்பட்டு வந்துள்ளது. இனி செய்ய வேண்டியது என்ன? இஸ்லாமிய வங்கியியல் இந்த நூற்றாண்டுக்கான வங்கியியலாக திகழபோகும் வாய்ப்புகள் நிறையவே தெரிகின்றன. ஏற்கனவே உலகின் பலபகுதிகளில் வட்டியில்லா வங்கிகள் பெரிய அளவில் செயல்படத் துவங்கி விட்டன. பாரம்பர்யமான புகழ்பெற்ற வங்கிகள் கூட இஸ்லாமிய கவுண்டர்களை திறந்திருக்கின்றன. ஈரான் மலேஷியா போன்ற நாடுகள் இஸ்லாமிய வங்கியை அதிகாரப்பூர்வமாக செயல்படுத்தியுள்ளன. இஸ்லாமிய வங்கிகளின் எண்ணிக்கை நாளுக்கு நாள் பெருகி வருகிறது. முதலீட்டின் அளவும் கூடி வருகிறது. வட்டியில்லா வங்கியியலை கடைப்பிடிக்க வேண்டுமெனில் முஸ்லிமாக இருக்க வேண்டும் என்பது அவசியமல்ல. கொடுக்கல் வாங்கலில் வட்டியை கலக்காமல் இருப்பது மது குடிக்காமல் தவிர்ப்பது போன்றதே. வட்டியில்லாமல் இயங்கும் சிறு நிதி நிறுவனங்களுக்கு அனுமதியளித்து இந்தியாவும் இந்தத் துறையில் நுழையலாம். அல்லது புகழ்பெற்ற வங்கிகள் வட்டியில்லா வழி முறையை ஒரு பகுதியாக கையாள்வதற்கு அனுமதிக்கலாம். கிரின் வேஸ் நிறுவனத்தால் பாகிஸ்தானில் செயல்பட முடிகிறது. பஹ்ரைனில் சிட்டி பாங்கால் வட்டியில்லா முறையை செயல்படுத்த முடிகின்றதெனில் இந்தியாவின் பெரு நகரங்களில் ஏன் செயல்படுத்த முடியாது. இஸ்லாமிய வங்கிகள் தாம் ஆரம்பிக்கின்ற தொழிற்துறை தொடர்பான பங்குகளை விற்பனை செய்து தேவையான மூலதனத்தைத் திரட்டிக் கொள்கின்றன. அனேகமான வங்கிகள் முதலீடு செய்வதற்காக பங்குகளுக்குரிய பெறுமானமாக பணத்தைப் பெற்றுக் கொண்டு முதலீடு செய்கின்றன. பெறும் இலாபத் தினை பங்குதாரர்களின் விகிதாசாரத்திற்கு கேற்ப பிரித்து வழங்குவதோடு இலாபத்தில் ஒரு பங்கை அல்லது குறித்த வீதத்தினை வங்கி தனது தொழிற்பாட்டிற்காக பெற்றுக் கொள்ளும். 2. ஒப்பந்தங்கள் மூலமாக பெறப்படும் மூலதனங்கள் முழாறபா, முறாபஹா, முஷாரகா, முஸாவமா, இஜாரா போன்றன இதற்கு உதாரணங்களாகும். 3. சேமிப்புக்களை ஏற்றுக் கொள்வதன் ஊடாக நிதியைத் திரட்டிக் கொள்தல். 4. நடைமுறைக் கணக்குகளைத் திறந்து தனது அனுபவத்தின் ஊடாக திரவத்தன்மையினை கருத்திற் கொண்டு அவற்றை வியாபாரத்தில் ஈடுபடுத்தல். 5. சில வகையான சேவைகளை மேற்கொள்ளும் போது சேவைக் கட்டணங்களை அறவிடல். 6. அங்கத்துவப் பணம் பெறல், உதவிகள், நன்கொடைகளைப் பெறல். இஸ்லாமிய வங்கிகள் மூலதன மாகப் பெறும் பணத்தை பல்வேறு தொழில்களில் ஈடுபடுத்தும் அதே வேளை முதலீடு செய்வதற்கான வாய்ப்புக்களையும் ஏற்படுத்துகின் றன. இதன்படி பின்வரும் வர்த்தக செயற்பாடுகளை இவை மேற்கொள் கின்றன. இஸ்லாமிய வங்கிகள் சந்தை யில் பொருட்களுக்கு ஏற்படுகின்ற கேள்வி, சந்தை நிலைமைகள், தொழில் நிறுவனங்களின் வேண்டு கோள்கள் என்பவற்றிற்கிணங்க பொருட்களை இறக்குமதி செய்து குறிப்பிட்டளவு இலாபத்தினை நிர்ணயம் செய்து விற்பனை செய் கின்ற முறை இதுவாகும். இன்னும் தெளிவாக விளக்குவ தானால் வங்கியானது பொருளின் கொள்வனவு விலை, கொள்வனவுச் செலவு, எதிர்பார்க்கும் இலாபம் அனைத்தையும் வாடிக்கையாள ருக்கு  அறிவிக்கும். வாடிக்கையாளர் அதற்குப் புதிதாக மீள் விலையிட்டு வியாபாரத்தில் ஈடுபடுவார். இஸ்லாமிய வங்கிகளில் இம் முறை மூன்று விதமாக நடை முறைப்படுத்தப்படுகின்றது. 1. வாடிக்கையாளரின் கேள்வி, நிரம்பல் என்பவற்றைக் கருத்திற் கொண்டு உள்நாட்டு, வெளிநாட்டுச் சந்தையில் குறிப்பிட்ட பொருளைக் கொள்வனவு செய்து வங்கி எதிர் பார்க்கும் இலாபத்தையும் கொள்வ னவுச் செலவு, கொள்வனவு விலை என்பவற்றையும் கூறி முயற்சியாள னுக்கு வங்கி மீள் விற்பனை செய்யும். உதாரணம். தொலைக் காட்சிப் பெட்டி 1 கொள்வனவு விலை ரூ. 30000 கொள்வனவுச் செலவு ரூ. 2000 எதிர்பார்க்கும் இலாபம் ரூ. 4000 பொருளின் மொத்த விலை ரூ. 36000 ரூபா 36000இற்கு முயற்சியாள னுக்கு வங்கி விற்பனை செய்கின் றது. உழைப்பாளி அதற்கு மீள் விலையிட்டு வியாபாரத்தில் ஈடுப டுவார். 2. கொள்வனவுக் கட்டளையை ஏற்று வங்கி குறிப்பிட்ட பொரு ளைக் கொள்வனவு செய்து, எதிர் பார்க்கும் இலாபத்தையும் சேர்த்து முயற்சியாளனுக்கு விற்பனை செய் யும். அதனை அவர் ஏற்றுத் தான் ஆக வேண்டும். ஏற்க முடியாது என்றிருந் தால் கொள்வனவில் ஏற்பட்ட நட் டத்தை அவர் வங்கிக்குச் செலுத்த வேண்டும். 3. குறிப்பிட்ட ஒரு பொருளை குறித்த நபர் அப்பொருள் செந்தக்கார னிடம் சென்று அப்பொருள் பற்றி விபரம் அறிந்து அவ் அறிக்கையை வங்கிக்குச் சமர்ப்பிக்கின்றார். அதனைக் கொள்வனவு செய்து தரு மாறும் வேண்டிக் கொள்கின்றார். வங்கியின் முகவர் அங்கு சென்று அதனைப் பார்வையிட்டதன் பின்னர் வங்கி அதனைக் கொள்வனவு செய்து இலாபத்தையும் சேர்த்து முயற்சியாளனுக்கு விற்பனை செய்யும். இம்மூன்று வகைகளில் முராபஹா வியாபாரம் மேற்கொள் ளப்படுகிறது. 3. முஷாரகா - கூட்டுச் சேர்தல் இது இருவரோ பலரோ ஒரு வியாபாரத்தில் கூட்டாக முதலீடு செய்து இலாப நட்டங்களைத் தத் தமது முதலீட்டு விகித அளவிற்கு ஏற்ப பகிர்ந்து கொள்கின்ற முறை யாகும். இன்று இஸ்லாமிய வங்கிக ளில் இம்முறை அதிகமாக பின்பற் றப்படுகின்றது. ஒரு வியாபாரத்தில் பலர் முதலீடு செய்கின்றனர். அத னால் இலாபம் நம் முதலீட்டுத் தொகையின் விகிதத்திற்கு ஏற்ப பகிர்ந்தளிக்கப்படுகின்றது. இதே போல் நட்டம் ஏற்படும் சந்தர்ப்ப மும் உருவாகின்றது. 5. முஸாவமா - Musawama சாதாரணமாக வியாபாரத்தில் ஈடுபடக்கூடிய முறைகளில் இதுவும் ஒன்றாகும். இன்றைய வியாபார ஸ்தாபனங்களில் இம்முறையே பயன்படுத்தப் படுகின்றது. வாங்கிய விலை கூறாது இலாபத்தை மட்டும் இணைத்து விற்பனை செய்வர். இலாபம் எவ்வளவு என்பதை வாங்குபவர் அறிய மாட்டார். 6. இஜாரா - வாடகைக்கு  விடல் உபகரணங்களையும் இயந்திரங்களையும் சில வங்கிகள் குத்தகைக்கு விடுகின்றன. இயந்திரங்களையும் உபகரணங்களையும் வாடிக்கையாளரின் விருப்பத்திற்கேற்ப இஸ்லாமிய வங்கி கொள்வனவு செய் யும். வங்கி இவற்றை உத்தரவாதப் படுத்தி குத்தகைக் காலத்தில் முழு மையாகப் பயன்படுத்த அனுமதிய ளிக்கின்றது. பாரியளவிலான பழுது பார்ப்புக்களை வங்கி பொறுப்பேற் கின்றது. உரிய நேரங்களில் குத்தகைப்பணத்தைச் செலுத்திய வாடிக் கையாளர் ஒருவருக்கு இக்குத்தகைப் பொருளை நன்கொடையாக வழங்குகின்றது. இவ்விவகாரத்தில் வாடிக் கையாளர் அடைந்து கொள்ளும் பயன்பாட்டைவிட வங்கி எதிர்நோக் கும் சிரமங்களே அதிகமாக உள்ளது. 7. தவணை அடிப்படையில் பொருட்களை விற்றல். நுகர்வோரின் நன்மை கருதி தேவையை இலகுவாக நிறைவேற் றிக் கொள்வதற்கு இம்முறை வாய்ப் பளிக்கின்றது. இங்கு பொருளின் விலை உடன் காசுக்கு பெறுவதை விட சற்று அதிகமாகக் காணப்படுகி றது. 11 இலட்சத்திற்கு கொள்வனவு செய்த வாகனம் ஒன்றை வங்கி 15 இலட்சத்திற்கு வாடிக்கையாளர் ஒருவருக்கு விற்பனை செய்கின்றது. இதனைச் சரிசமமான முறையில் பிரித்து மாதாந்த தவணைக் கட்டணமாக செலுத்துவார். இங்கு வட்டி அறவிடப்படுவதில்லை.