De film speelt zich af in de toekomst. De aarde is inmiddels onderdeel van een galactische overheid genaamd de United Citizen Federation en ruimtereizen zijn aan de orde van de dag. De mensheid is echter in oorlog met een ras van enorme insectachtige wezens genaamd e Arachnids of Bugs, afkomstig van de planeet Klendathu. John D. "Johnny" Rico, zijn vriendin Carmen, en hun vriend Carl studeren af aan de middelbare school in Buenos Aires. Carmen en Carl willen beiden in militaire dienst om na hun diensttijd hoge klasse burgers te worden. Johnny besluit dit ook te doen, tegen de wens van zijn ouders in. Zijn cijfers zijn echter te laag om net als Carl en Carmen toegelaten te worden tot de pilotenopleiding, dus belandt hij bij de grondtroepen. Hier ondergaat hij een strenge training onder sergeant Zim. Johnny bewijst zichzelf als een goede soldaat met sterke leiderscapaciteiten, en wordt al snel hoofd van zijn eenheid. Ondertussen ontmoet Carmen op haar opleiding een oude rivaal van Johnny genaamd Zander. Het wordt duidelijk dat ze haar carrière boven een relatie met Johnny zal verkiezen. Johnny dreigt even te stoppen met de opleiding wanneer door een trainingsfout een lid van zijn team om het leven komt, maar blijft wanneer het leger een grootse invasie plant op de planeet Klendathu. De aanval verloopt echter dramatisch, en 300.000 soldaten vinden de dood, waaronder veel leden van Johnny’s team. Johnny moet zelf enkele dagen bijkomen. Ondertussen trekken wetenschappers de conclusie dat de Arachnids mogelijk worden geleid door een speciale tak van hun soort, die tot dusver onontdekt is gebleven. Johnny en zijn teamleden Dizzy en Ace worden naar de "Roughnecks" gebracht, geleid door Johnny’s oude leraar Lt. Rasczak. He leger wil een paar aanvallen uitvoeren op andere planeten in het Archnidsysteem om hun technieken te bestuderen. De Roughnecks zijn gespecialiseerd in zulke missies. Tijdens de missie op een van de planeten loopt het team weer in een hinderlaag van de Arachnids. Johnny en zijn groep kunen maar net ontkomen in een ontsnappingsschip bestuurd door Carmen en Zander. Dizzy sterft tijdens de aanval. Carmen en Johnny worden even later opgezocht door Carl, die nu bij de strategische tak van het leger zit. Volgens hem was de missie van de Roughnecks slechts bedoelt om een theorie over de Arachnids uit te testen. Deze theorie, dat ze inderdaad een leider hebben die door het leger de “Brain Bug” wordt genoemd, blijkt juist te zijn. De Roughnecks krijgen hierop de missie om op de planeet P de brain bug te zoeken. Carmen’s schip wordt neergehaald waardoor zij en Zander een noodlanding op de planeet moeten maken. Johnny en Ace slagen erin hen op tijd op te sporen, waarna ze gezamenlijk de Brain Bug ontdekken. Zander wordt door het beest gedood. Met veel moeite slagen ze erin het beest te vangen. Nu ze de Brain Bug hebben kunnen ze volgens Carl achterhalen hoe de Arachnids denken, en eindelijk het tij keren in de oorlog. Johnny, Ace en Carmen worden geëerd als voorbeeldige rekruten. De film werd met gemengde reacties ontvangen, vooral daar de film sterk afwijkt van het boek.