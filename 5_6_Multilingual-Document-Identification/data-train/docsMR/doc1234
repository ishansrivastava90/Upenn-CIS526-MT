Utstein kloster er et biskopen i Stavanger. Utstein er landets best bevarte klosteranlegg, med både kirken og nedre etasje av øst- og sørfløyen stående og i bruk. Klosteret ligger dominerende til, som et lukket kompleks rundt en kvadratisk klostergård i et åpent landskap, og med vid sikt. På det meste bodde her 20 - 30 munker med omtrent dobbelt så mange legfolk som sto for gårdstell, husbygging og matlaging. Klosteret hadde betydelige jordeiendommer og kunne brødfø omtrent 250 mennesker årlig. Klosteret er hovedsakelig bygd av kleberstein.  Klebersteinen ble hentet lokalt fra Ertenstein på Rennesøy og fra Fjøløy på Mosterøy. Fra Harald Hårfagres tid var Utstein en av fem kongsgårder anlagt ved sørvestlandet. Utstein kloster ble opprettet omtrent samtidig med Halsnøy kloster, som ble grunnlagt i forbindelse med Magnus Erlingssons kroning i 1164. Klosteret tilhørte de regulære augustinerkannikenes orden. Augustinerne overtok Olavsklosterets eiendommer, og godset økte i tillegg etter hvert. Klosteret har vært befestet. Det ble brannherjet to ganger på 1500-tallet. Det første angrepet fant sted i 1520-årene, da biskop Hoskold av Stavanger angrep klosteret. Etter Christoffer Rustung. Anlegget sto ubebodd i lengre tid og forfalt. Familien Garmann overtok i 1706. Da Christopher Garmann flyttet hit i 1750 ble bygningene satt i stand og sterkt forandret. Familien Schancke tok over klosteret 1885. Koret i kirken ble overført til staten i 1899. Omkring 1900 ble kirkens kor og tårn restaurert. Frem til 1930-tallet var klosterbygningene våningshus. Det øvrige anlegget ble satt i stand i mellom 1950-tallet og 1960-tallet. Klosteret eies i dag i sin helhet av Stiftelsen Utstein Kloster. Det drives som museum, kurs- og konferansested, selskapslokale og til konserter. Store deler av anlegget er åpent for publikum i museets åpningstider. I skipet er det en portal i vest, to vinduer i nord og ett i syd, som sitter så høyt at det lå over korsgangen på utsiden. Gjennom den høye bueåpningen kommer en inn i tårnet, som har adkomst fra klostergården i syd. I denne porten går det en vindeltrapp opp i tårnet, og her finner en også to små kamre over hverandre. Over den store spissbuede åpningen inn til koret er det en rundbuet åpning med brystning mot koret - et slags galleri i vest som gjør det naturlig å tenke på kongsgårdskirke med vestverk i tårnet, hvor kongen hadde sin plass. Men til nå mangler sikre arkeologiske holdepunkter for en slik teori. På hver side av koråpningen inne i koret er det nisjer - trolig sitteplass for abbed og prior. Ellers ser en i koret tre vinduer i nord, ett i syd, foruten det store østvinduet. En døråpning leder ut mot syd til østfløyen, med adkomst til sovesalen i overetasjen. Kirkegården utenfor klosteret er avgrenset med murer ved kirken og øst for bygningene. Noe vest for vestfløyen ligger en ruin etter et stort firkantet bygg som må ha inngått i anlegget. Spor etter bygningsrester i dette området tyder på at det har ligget flere bygninger her. Inntil vestfløyen er det påvist levninger etter et privetbygg og et rom som kan være brukt som smie.