Formaţia care mai târziu va lua numele de Trooper a fost înfiinţată pe 25 octombrie 1995 de fraţii Alin şi Aurelian Dinca împreună cu Ionuţ "Oscar" Rădulescu pentru a cânta un heavy metal în genul idolilor lor Iron Maiden sau Judas Priest. Iniţial, formaţia s-a numit Megarock, apoi White Wolf, dar odată cu cooptarea lui Ionuţ 'Negative' Fleancu işi schimbă definitiv numele în Trooper. Din 1996 trupa începe să concerteze, în formula de 4, dar simţindu-se nevoia unei a doua chitare, este cooptat Ispas Gabriel. În 1997 apare un prim demo intitulat Trooper's demo, ce conţinea trei piese. Imediat după înregistrarea demo-ului, Gabriel este înlocuit cu Radu "Schija" Pites şi în aceeastă formulă Trooper ţine mai multe concerte, culminând în 9 mai 1998 cu un concert în deschidere la Iris. La sfârşitul lui 2002, Trooper concertează în cadrul festivalului "Super Metal Live" în faţa a peste 500 de spectatori, şi ocupă prima poziţie la categoriile "Cel mai bun album" şi "Cea mai buna trupa metal" în cadrul a 3 sondaje la nivel naţional. În decembrie, Trooper sunt programaţi în deschidere la thrasherii germani  Kreator, dar după ce sunt anunţati că timpul lor de urcare pe şcenă a fost redus drastic, membrii hotărăsc să nu mai presteze deloc. Acest eveniment fiind urmat şi de câteva atacuri în media, deşi Trooper îşi menţin punctul lor de vedere. Începand din luna martie trupa susţine numeroase concerte, căutand în acelasi timp şi un impresat pentru a spori numărul de prezenţe scenice. În acest timp se concretizează conceptul de concerte rock "Supertrooper", un proiect al formaţiei care s-a dorit a fi cvasi-permanent. Dar dupa numai doua ediţii acesta este abandonat, din cauza pierderilor financiare. Cel mai important moment al anului pentru Trooper a fost prezenţa în cadrul festivalului Stufstock 2. Tot în acea perioadă începe colaborarea cu impresarul Richard Constantinidi, care se destrama prematur, spre sfârşitul anului. Dar întregul material înregistrat şi aproape finalizat este pierdut din cauza defectării harddisk-ului pe care erau stocate toate proiectele. Pentru a nu amâna înca o dată apariţia albumului, formaţia se decide să mai inregistreze iar piesele şi să prezinte materialul pe propriu site gratis pentru download. Pe 28 martie primele piese se regasesc pe site, iar până pe 7 aprilie 2005 întreg albumul, denumit Desant, este urcat. Văzând efectul pozitiv al oferirii materialului gratis pentru download, trupa se hotărăşte să işi ofere în acest mod tot materialul existent, video şi audio.  În 2006, formaţia înregistreaza un nou EP, Gloria - Tribut pentru IRIS, acesta fiind, după cum sugerează şi numele, un tribut adus de Trooper întregii activităţi a formaţiei IRIS, tuturor membrilor foşti şi actuali ai acestei trupe. Precum şi celalte apariţii discografice, şi acest EP a fost urcat pe site şi oferit gratis pentru download. Al treilea album de studio Trooper este înregistrat în perioada iulie-august 2006, în studiourile "Viţa de Vie". LP-ul se va intitula Electric şi va fi lansat pe 3 noiembrie. La inceputul lui 2008 formatia pleaca in turneul national “Trooper 12 ani – Amintiri” In data de 4 august 2008  Trooper au fost alesi pentru a deschide concertul de la Bucuresti al trupei britanice Iron Maiden. În data de 28 noiembrie 2008, Trooper a lansat noul album Rock'n'roll pozitiv.  "Discul a fost compus anul acesta şi finalizat în ultimele 3 luni printr-o muncă asiduă de studio, care a presupus multe nopţi nedormite şi o selecţie sângeroasă a pieselor şi a variantelor acestora.  Ajunşi la cel de-al patrulea album al carierei, Trooper au pregătit fanilor un material prin care îşi declară dependenţa de rock'n'roll şi care va fi lansat pe 28 noiembrie printr-un concert special la Clubul Old School Preoteasa din Bucureşti. " În Noiembrie 2008 Trooper lanseaza un nou album - Rock’n’Roll Pozitiv. În clasamentele de rock ale anului 2008 Trooper câştigă premiile de cea mai bună formaţie de rock, cel mai bun album, cea mai bună lansare, cel mai bun concert aniversar.  În februarie 2009 Trooper pleacă într-un turneu de promovare pentru noul album. In data de 26 aprilie 2009 Trooper deschide concertul celor de la Nazareth in Romania. In data de 5iulie 2009 Trooper deschide pentru Manowar. In octombrie. Trooper lanseaza prima opera rock de dupa revolutia din 1989. Discul este intitulat Vlad Tepes - Poemele Valahiei. Viata domnitorului Vlad Tepes este povestita pe tot parcursul albumului. Incepand cu luna octombrie Trooper pleaca in turneul de promovare.
