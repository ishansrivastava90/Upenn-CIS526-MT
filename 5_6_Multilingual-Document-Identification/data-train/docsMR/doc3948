Iniciou os seus estudos de Física no Bryn Mawr College, lugar onde comeza as súas actuacións teatrais. Cando os termina en 1928 decide dedicarse de cheo á interpretación. Ten pequenos papeis en obras como "A Tsarina" onde fai unha substitución e viaxa a Nova York, onde toma clases de dicción coa antiga cantante Frances Robinson Duff. En 1932 ten un enorme éxito coa obra teatral "The warrior's husband" unha fábula grega. Ese mesmo ano é requirida polo cine e protagoniza para a RKO "Dobre Sacrificio", xunto a John Barrymore e dirixida por quen sería un dos seus máis íntimos amigos, George Cukor. Protagoniza Christopher Strong na que interpreta a unha piloto, moi inspirada na figura de Amelia Earhart. En 1933 gaña o seu primeiro Oscar por interpretar a unha actriz provinciana que vai buscar gloria na gran cidade, en Morning Glory e ó ano seguinte, en 1934, faise co premio á mellor actriz no Festival de Venecia pola súa interpretación en Little Women, onde interpretou a Jo March, na versión de George Cukor do clásico "Mujercitas" . As súas seguintes películas, The Little Minister, na que interpreta a unha xitana irlandesa, e o gran clásico da screwball comedy Bringing Up Baby, son un rotundo fracaso e as produtoras bautízana como "veleno para a taquilla " xunto a Fred Astaire, Joan Crawford e Marlene Dietrich. En 1942, protagoniza xunto a quen seria o amor da súa vida, Spencer Tracy, con quen mantivo unha relación sentimental ata a morte do actor, a comedia Woman of the Year na que fai gala do seu plurilingüismo falando francés, ruso e español. Hepburn e Tracy farían 9 películas en común. Durante os anos 40 protagoniza varias películas xunto a Tracy, Without Love dirixida por George Stevens ou The Sea of Grass de Frank Capra e con Angela Lansbury. En 1949, protagoniza xunto a Tracy, Adam's Rib que narra as situacións nas que un matrimonio de avogados se atopa cando se enfrontan nun tribunal. A partir de aí, especialízase en adaptacións cinematográficas de obras teatrais, como Long Day's Journey Into Night de Eugene Ou'Neill, na que interpreta con mestría a unha morfinómana metida nunha familia rota e pola que gaña o premio á mellor actriz no Festival de Cannes. No ano 1969 Hepburn realiza un dos seus papeis máis recordados no teatro. Protagoniza "Coco", musical de gran éxito inspirado na vida da deseñadora de moda Coco Chanel. Hepburn gravou un álbum coas cancións do musical que vendeu numerosas copias. Cansa deste duro traballo diario, deixou a función. O seu rol foi asumido con solvencia pola actriz e cantante francesa Danielle Darrieux. Xa nos anos 70, Hepburn realiza papeis importantes en máis adaptacións á pantalla de clásicos teatrais, como o da Condesa Aurelia en The Madwoman of Chaillot de Jean Giradoux e o de Hecuba en The Trojan Women de Eurípides xunto a Irene Papas e Vannesa Redgrave. Encarna a Eula Goodnitgh en Rooster Cogburn, un filme do Oeste xunto a John Wayne e cuxo argumento parecer demasiado ó da exitosa The African Queen. Intervén en A Delicate Balance con Paul Scofield e dirixida por Anthony Harvey e na obra de teatro filmada The Glass Menagerie. Realiza ademais algúns traballos para televisión, e dirixida por George Cukor protagoniza Break of Hearts con Laurence Olivier e pola que gaña un premio Emmy, ademais de "O trigo esta verde". En 1981, Hepburn intervén na romántica On Golden Pond xunto a Henry Fonda e polo cal gaña o seu cuarto Oscar. Os seus últimos papeis no cine son o de "A última solución de Grace Quigley" no que interpreta a unha anciá que contrata a un sicario, Nick Nolte, para matar ós seus amigos que xa sofren acháquelos da idade e o da anciá tía Ginny na película de Warren Beatty, "Un asunto de amor". A partir de aí Hepburn realiza pequenas películas para televisión que a manteñen en activo pero unha vez o seu estado de saúde agrávase retírase a Connecticut. Casada con Ludlow Ogden Smith, divórciase del na década dos 30 e mantén relacións con John Ford, que a dirixiu en María Estuardo, co seu axente Leland Hayward e co magnate Howard Hughes mantén unha relación amizade-amante. En 1942 coñece a Spencer Tracy, do que non se separaría ata a súa morte en 1967. Hepburn e Tracy mantiveron esta duradeira relación sen casar, pois Tracy, que era católico, non quixo separarse nunca da súa esposa. Aínda que moitos dixeron que Hepburn padecía a enfermidade de Parkinson, ela sempre o negou dicindo que era unha herdanza do seu avó, ó que tamén lle tremían as articulacións e a cabeza. Hepburn, padeceu tamén de pequenos cancros na súa pel e nos seus últimos meses, un tumor no pescozo agravóuselle. Hepburn morreu na súa casa de Old Saybrook, no estado de Connecticut o 29 de xuño de 2003. Katharine Hepburn publicou a súa autobiografía no ano 1991 co título en español "Eu mesma, historias da miña vida", Hepburn xa publicara con gran éxito un caderno de viaxe da rodaxe de "A Raíña de África" co longo título, "Como viaxei a África con Huston, Bogart e Bacall e case perdo a razón". A vida de Katharine Hepburn deu numerosas biografías como "Recordando a Kate" do estadounidense A. Scott Berg, gañador do Premio Pulitzer, na que conta a amizade que lle uniu coa actriz durante 20 anos. Ten un grande éxito con "The Warrior's husband" unha obra con luces de Lisístrata. Unha vez triunfa en Hollywood, decídese a protagonizar "The lake", obra coa que non está contenta e que finiquita con 15.000 dólares. Tras algúns fracasos no cine volve ó teatro e protagoniza Jane Eyre e Historias de Filadelfia que a catapulta de novo á fama na súa carreira como estrela de cine grazas á súa adaptación cinematográfica. Tras varios anos na primeira plana da palestra cinematográfica e con algúns problemas con Spencer Tracy, Hepburn volve ó teatro na década dos 50. Protagoniza Como gustedes, Moito ruído e poucas noces, O mercador de Venecia e Antonio e Cleopatra, e realiza unha xira que a leva a Australia, Stratford e Estados Unidos. Triunfa con crítica e público con "A millonaria" e volve ó cine. Tras gañar dous Oscar, métese no papel da deseñadora francesa Coco Chanel no musical "Coco" polo que é nomeada ó Premio Tony. Hepburn non está moi convencida da obra pero fai multitude de representacións enchendo sempre os teatros de Broadway. En 1981 protagoniza "The West Side Waltz" pola que é nomeada de novo ó Tony. Hepburn, Katharine