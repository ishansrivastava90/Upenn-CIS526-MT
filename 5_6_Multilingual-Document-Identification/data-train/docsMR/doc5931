1853 beslutade riksdagen att staten skulle bygga stambanor i Sverige, men att bibanorna skulle byggas av privata företag. Till chef för arbetet utsågs 1855 överste Nils Ericson, som kom att få ett stort inflytande på det svenska järnvägsnätets utformning. 1890 tas Sveriges första elektrifierade järnväg i drift vid Boxholms AB. Det var ett smalspårigt nät av spår mellan de olika byggnaderna vid bruket. Lönnabanan, som den kallades togs inte ur drift förrän 1966 när banan ersattes med truckar. Ett av loken finns idag att beskåda vid Boxholms bruksmuseum. Utvecklingen gick vidare runt sekelskiftet. 1897 började de första svenska restaurangvagnarna att användas på linjen Uppsala - Gävle. Senare samma år kom de också på SJ. 1903 invigdes Malmbanan Gällivare - Riksgränsen - Narvik, och 1905 började SJ provköra med sina första ellok. Proven skedde runt Stockholm. 1906 tillkom A-loket, som var det första stora snälltågsloket och det första vid SJ med ångöverhettare. Kungsleden, färjeleden mellan Trelleborg och Sassnitz, fick tågfärjor 1909 - den första tågfärjeförbindelsen med Tyskland. SJ gav sig också in på bussmarknaden, med den första linjen 1911 mellan Tanum och Grebbestad. 1914 tillkom F-loket, ett snälltågslok som också var Sveriges största ånglok. SJ fick också sin första elektrifierade linje 1915, Kiruna  - Riksgränsen. Hela Malmbanan var elektrifierad 1923. 1919 beslöt riksdagen att litt. D, som var en stor serie standardlok i Sverige. Västra stambanan var färdigelektrifierad den 15 maj 1926, och 1927 infördes 24-timmarsräkningen vid de svenska järnvägarna. 1929 började SJ bygga personvagnar med vagnskorg av stål, och 1932 rälsbussar. 1990-talet innebar något av en pånyttfödelse för de svenska järnvägarna. Nya banor har byggts, oftast som ersättning för äldre. Snabbtåget X2000 sattes i trafik den 4 september 1990 på linjen Stockholm - Göteborg, den 6 mars 1995 Stockholm - Malmö, den 8 januari 1996 också Göteborg - Malmö. X2000 satte också ett nytt hastighetsrekord 1993, 276,3 km/h på det nyligen byggda dubbelspåret mellan Varberg och Falkenberg. Samma år påbörjades bygget av tunneln genom Hallandsåsen. 1995 öppnades Grödingebanan för trafik, 1997 Svealandsbanan och 1999 järnvägen till Arlanda. 2000 öppnade Öresundsbron, som gjorde det svensk-norska normalspårsnätet till en del av det kontinentaleuropeiska. Några planerade byggprojekt är Europabanan, Citybanan och Norrbotniabanan.
