A House of Cards egy politikai thriller műfajú 4 részes televíziós sorozat, melyet először az Egyesült Királyságban mutattak be a BBC csatornán 1990-ben. Magyar szinkron változata nem készült még el, magyarországi forgalmazásra nem került. Ekkor jelenik meg a történetben Mattie Storin, fiatal újságírónő, akinek Urquhart folyamatosan szivárogtatja ki a kabinet belső, botrányos ügyeit. A találkozások során Urquhart és Mattie Storin lassan egymásba szeretnek, viszonyt kezdenek egymással. Urquhart kihasználja a lány meghalt apjához való ragaszkodását, Urquhart lép a meghalt apa helyébe, megköveteli Mattie-től, hogy "Daddy-nek", "apának" szólítsa. Kapcsolatuk mind jobban elmélyül, Elisabet Urquhart is tud viszonyukról, aki azonban egy percig sem féltékeny és a hatalom megszerzésében bármiben támogatja férjét.   Urquhart ám ekkor már egy nagyobb támadáson töri a fejét, melybe belebukhat Collingridge. Roger O'Neill és segítője Penny Guy hamis igazolásokat állítanak ki Charles Collingridge számára, aki a miniszterelnök alkoholista bátyja. Az igazolások azt bizonyítják, hogy Charles Collingridge tudott egy bizonyos kormányzati döntésről, mely befolyásolta a Mendox Chemicals részvényeit, emiatt pedig nagy vagyonra tett szert a tőzsdén. Charles Collingridge nem emlékszik az ügylere – mivel nem is volt – és egy "biztonságos" helyre szállítják – amit Urquhart javasolt a miniszterelnöknek – ahol nincs kitéve a sajtó kérdéseinek. Ám Urquhart titokban értesíti a lapokat, televíziókat a miniszterelnök bátyjának búvóhelyéről, így újból a média kereszttüzébe kerül a miniszterelnök és bátyja. A média és a közvélemény Charles Collingridge alkoholizmusáról és Henry Collingridge visszás pénzügyi ügyleteiről beszél. Az állandó támadások miatt a miniszterelnök végül úgy dönt, hogy lemond a tisztségéről és visszavonul. Urquhart első terve sikerrel járt. Urquhart, a miniszterelnöki lemondás után a háttérben tevékenykedik továbbra is, megpróbálja a lehetséges elnökjelölteket semlegesíteni, megzsarolni, hogy lépjenek vissza, múltjuk sötét titkait kiteregetni a sajtó számára. Mivel Urquhart frakcióvezető, ezt könnyen megteheti, mivel a pártban lévő zűrös ügyekről éveken keresztül tudomása volt. E tevékenységében Tim Stamper, a tanácsadója segíti, együtt az összes miniszterelnök-jelöltet ellehetetlenítik. Miközben tönkreteszik a lehetséges elnökjelöltek jóhírét, Francis Urquhart bejelenti, hogy indul a miniszterelnöki posztért. Esélye egyre nő, a többi jelölt ellehetetlenítése miatt. Mattie Storin is támogatja, dicsérő cikkeket ír a lapjában Urquhartról. A pártgyűlés előtt néhány nappal Roger O'Neill idegei felmondják a szolgálatot, és megfenyegeti Urquhartot, hogy kipakol a sajtónak, kiszáll a játékból. Urquhart és felesége erre meghívják O'Neillt a vidéki nyaralójukba, ahol először leitatják, majd a kokaint kicserélik egérméregre. Roger O'Neill London felé menet megáll egy benzinkútnál, amelynek WC-jében kábítószerezni kezd. A méreg gyorsan végez vele. Mattie Storin lassan ráébred, hogy Urquhart szervezte meg Collingridge miniszterelnök lejáratását, ő volt az, aki ellehetetlenítette a többi elnökjelöltet, ő volt az, aki megölte Roger O'Neillt. Mattie a Parlament tetőteraszán találja meg – mint az új miniszterelnököt – Francis Urquhartot, akitől megkérdezi, hogy valóban ő ölte-e meg Roger O'Neillt. Urquhart elismeri a tettét, és megkérdi Mattie-től, hogy bízik-e még benne. Mattie igennel felel, de azt Urquhart nem hiszi el, és ledobja a Parlament tetejéről. Mattie zuhanás közben "Daddy-t" – "Aput" kiállt, mintegy 50 méter zuhanás után meghal. Miközben körülállják a holtestet, láthatjuk, hogy valaki kivesz Mattie táskájából egy magnetofont, mely rögzítette Mattie Storin és Francis Urquhart közti beszélgetést, mielőtt az újdonsült miniszterelnök kivetette volna az újságírónőt az erkélyről. A film úgy ér véget, hogy Urquhartot – mint a konzervatív párt által megválasztott miniszterelnököt – beiktatására viszik a királynőhöz.