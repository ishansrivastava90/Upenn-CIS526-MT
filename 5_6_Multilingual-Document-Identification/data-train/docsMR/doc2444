Prvog kolovoza Hitler je izdao dvije direktive u kojima je opisao prethodne odluke te ih poslao vojsci. Mornarica je ponovno tražila suženje fronta invazije jer je, opravdano, smatrala da nije u mogućnosti ispuniti zahtjeve koji su stavljeni pred nju. Vojska nije popuštala, željeli su rat na širokom frontu. Čak je došlo i do sukoba između dva vida oružanih snaga, 7. kolovoza sastao se general Halder iz kopnenih snaga sa admiralom Schniewidtom iz mornarice. 10. kolovoza dogovorena je neka vrsta kompromisa, malo je popustila vojska, a malo mornarica. Međutim, ponovno je bilo nezadovoljnih s obje strane, Jodl tada donosi pet uvjeta za uspjeh operacije Morski Lav. Kao prvo, naveo je da je potrebno otjerati britansku flotu s južnih obala i, drugo očistiti britansko nebo od zrakoplova RAF-a. Ostali uvjeti odnosili su se na masovnost i brzinu iskrcavanja trupa. Hitler je popustio željama mornarice te je naredio da će se konačan udarac zadati na uskom frontu. 27. kolovoza dani su konačni planovi za iskrcavanje u četiri glavne zone na južnoj obali između Folkestonea i Selsey Billa, istovremeno izdana je naredba za izvođenje operacije «Jesenje putovanje». Operacija je bila zamišljena kao lažni napad velikih razmjera na istočnu obalu engleske gdje su i Englezi očekivali glavni napad. Prvog rujna započelo je prebacivanje njemačkih brodova u luke na La Mancheu. Trećeg je rujna stigla direktiva da je najraniji dan predviđen za isplovljivanje 20. rujan. Iako je bio spreman na to, Hitler je vjerovao kako iskrcavanje neće biti potrebno, nadao se da će Britanija zatražiti mir. Međutim, Britanci nisu o tome razmišljali oni su smatrali da invazija samo što nije počela te su se i oni spremali za rat. Četvrtog listopada sastao se Hitler sa Mussolinijem. Mussolini je shvatio kako Hitler nije uspio u svojim planovima s Britanijom i to ga je jako oneraspoložilo. Mornarica i vojska tražile su da se i formalno odustane od operacije Morski lav, Hitler je izdao direktivu da se napad odgađa za proljeće slijedeće godine. Hitler je odustao od operacije zbog lošeg ishoda zračne bitke te su se njegove misli okrenule prema istoku, prema Rusiji. Glavni razlog neuspjeha u izvođenju operacije Morski lav bio je u nemogućnosti Luftwaffe da uništi RAF. Iako je u početku Bitke za Britaniju Luftwaffe nanijela velike gubitke britancima, zbog zračnog napada RAF-a na Londona) u znak odmazde. To rasipanje snaga omogućilo je oporavak lovačkog zapovjedništva RAF-a i njihovu pobjedu u bici.