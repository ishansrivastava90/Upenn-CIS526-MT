Den eldste bebyggelsen man har funnet på stedet er et fort fra jernalderen, datert omkring 650 f.Kr. Byen ligger på en stor klippe av Portlandstein, noe som gir den en fremtredende posisjon i landskapet. I 1450 ble den religiøse institusjonen Guild of St Mary, også kalt Guild of Our Lady, grunnlagt i Aylesbury av John Kemp, erkebiskop av York. Dens lokaler i the Chantry i Church Street finnes fortsatt, men det meste av bygningene der er erstattet av av senere almissehus. Lauget var et møteplass for lokale stormenn, og et sentrum for politiske intriger, og det hadde innflytelse på utfallet av Rosekrigene. I Henrik VIII Aylesbury til administrasjonsby for grevskapet, i stedet for Buckingham. Ryktet fortalte at det skyldte at Aylesbury Manor var eid av Thomas Boleyn, faren til Anne Boleyn, og at kongen flyttet administrasjonsbyen for å innsmigre seg hos godseieren. En annen forklaring er rett og slett at Aylesbury var et mer praktisk sted, plassert midt i grevskapet, mens Buckingham ligger helt i utkanten mot Northamptonshire og Oxfordshire. Under puritansk innslag. Aylesbury ligger nær Great Hampden, hvor John Hampden bodde, og han har blitt en lokal helt. Distriktet Aylesbury Vale bruker hans silhuett som sin logo, og en statue av han er reist i sentrum. Byens våpen viser en Aylesbury-and, en anderase som har blitt alet opp siden den industrielle revolusjon. Byen fikk mye publisitet i det store togrøveriet ble stilt for retten der. Røveriet fant sted ved Bridego Bridge ved Ledburn, omkring 10 km fra byen. Aylesbury Grammar School ble grunnlagt i 1598, og er en kjent utdanningsintsitusjon. Queens Park Centre er Storbritannias største uavhengige kunstsenter. Byens befolkning har blitt fordoblet siden 1960-årene på grunn av nye boligområder. Den ligger innenfor Londons pendlerbelte, og flere av områdene har blitt bygget ut for å ta av for overbefolkningen i hovedstaden. Mange gamle bygninger i sentrum ble revet for å fornye byen, og i sentrum finner man moderne kjøpesentre og butikker side om side med historiske bygninger. En kontroversiell ny bygning er The Blue Leanie, en kontorbygning reist for Halifax Bank of Scotland. Den har en svært spesiell arkitektur, og er dekket av speilglass med blått skjær. Opprinnelig skulle den være mer synlig enn den er, men av frykt for at bilister skulle bli blendet av solen som speilet seg i den ble det plantet høye trær ut mot hovedveien. Aylesbury har en lokalavis, The Bucks Herald, og lokalradioen Mix 96. Aylesbury stasjon er endestasjon for tog fra Marylebone stasjon i London. Byen har i 1990- og 2000-årene slitt med dårlig publisitet på grunn av en rekke mord og et tilfelle av raseopptøyer. Den var også hjemstedet til Germaine Lindsay, en av selvmordsbomberne som stod bak terrorangrepet i London 7. juli 2005.
