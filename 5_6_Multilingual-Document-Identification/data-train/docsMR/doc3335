У цей день у 483 році до н.е., згідно з легендою, на 80—му році життя помер індійський принц Сіддхартха Гуатама, який після перевтілення отримав ім'я Будда Просвітлений і став засновником нової релігії. 1045 — у Новгороді почалось будівництво Софійського собору. 1781 — у Брауншвейзі у віці 52—х років помер німецький письменник, критик, філософ—просвітитель, теоретик мистецтва Готхольд Ефраїм Лессінг, основоположник німецької класичної літератури. 1902 — відкрите Берлінське метро. 1903 — виготовлений перший плюшевий ведмедик. 1947 — спеціальною постановою уряду СРСР в Радянському Союзі заборонено шлюби між радянськими громадянами та іноземцями. 1950 — у Москві Йосиф Сталін і Мао Цзедун, лідери двох найбільших комуністичних держав, підписали Договір про оборону і військову взаємодопомогу між СРСР і Китаєм. 1963 — на екрани кінотеатрів Італії вийшов фільм Федеріко Фелліні "8 1/2" за участю Марчелло Мастрояні, Клаудії Кардінале, Анук Аме, Сандри Міло. Наступного року він завоював премію "Оскар" як кращий іноземний фільм року. 1965 — у Канаді запроваджено новий прапор — червоно—білий з кленовим листком стяг прийшов на зміну "Королівському прапору Співдружності", відомому під назвою "Юніон Джек". Першим його було піднято над будівлею канадського парламенту в Оттаві. 1978 — у Лас—Вегасі Леон Спінкс виграв бій у Мухаммеда Алі і завоював титул абсолютного чемпіона світу з боксу у надважкій ваговій категорії. 24—річний переможець до цього матчу провів лише сім професійних боїв, а Мухаммед Алі утримував свій титул уже протягом семи років. 1989 — керівництво СРСР оголосило, що територію Афганістану залишив останній радянський солдат. 1797 — Генрі Енгельгард Стейнвей, американський виробник унікальних піаніно, винахідник сучасного роялю. 1934 — Ніклаус Вірт, швейцарський програміст, автор мови програмування Паскаль. 1954 — Матт Грьонінг, американський художник—карикатурист, автор серіалу "The Simpsons".