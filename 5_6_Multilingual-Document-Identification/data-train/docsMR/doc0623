Beliau pernah menjadi Ketua Pergerakan Pemuda UMNO.  Atas kapasiti sebagai Menteri Penerangan, beliau juga dilantik sebagai Setuausaha Agung UMNO dan Setiausaha Agung Barisan Nasional. Dalam kerajaan , beliau menjadi Menteri Penerangan Malaysia dua kali kerana mempunyai kebolehan mempengaruhi pendengar. Beliau menjadi Menteri Penerangan dari 1978-1982 iaitu semasa Dato Hussein Onn menjadi Perdana Menteri Malaysia. Apabila Tun Dr Mahathir Mohamad menjadi Perdana Menteri, jawatan itu diserahkan kepada Dato'Seri Mohd Adib bin Mohamad Adam dari Melaka. Mohamed Rahmat dilantik sebagai Duta berstatus menteri ke Jakarta, Indonesia pada 1982. Mohamad Rahmat dilantik semula sebagai Menteri Penerangan dari tahun 1987-1999 kerana kesetiaan beliau terhadap Tun Dr Mahathir Mohamad. Pengunduran Musa Hitam sebagai Timbalan Perdana Menteri Malaysia dari Johor pada 1986, diisi oleh Mohamed Rahmat. Dengan perlantikan itu, politik Johor dan sokongan Johor kembali stabil. Beliau menjadi Setiausaha Agung UMNO dari tahun 1988 hingga 1996. Dr Mahathir Mohamad melantik beliau selepas UMNO diharamkan pada 1988. Ketika ini Dato Mohamed telah memulihkan semula nama UMNO Baru dan kepimpinan Dr Mahathir melalui program Setia. Program ini dilancarkan selepas kejayaan program Semarak yang lalu. Setiap rakyat mestilah setia kepada kerajaan dan pemerintahan negara. Secara tidak langsung setia kepada Barisan Nasional dan UMNO. Program ini telah dilancarkan di Angkasapuri,Kuala Lumpur. Semasa menjadi pelajar di Indonesia di zaman Sukarno - beliau telah disalah anggap sebagai musuh republik itu tetapi apabila pulang ke tanah air, dituduh pula menjadi komunis. Beliau meluat dengan sikap orang Singapura yang dianggapnya tidak sopan apabila berada di Malaysia. Ini ada kaitan dengan nasionalis beliau dan sebagai anak jati Johor. Pada 1977 beliau dilantik sebagai Menteri Penerangan oleh Hussein Onn. Beliau ditugaskan untuk merampas kerajaan negeri Kelantan yang diperintah oleh PAS. Pada 1978, Hussein Onn dicabar oleh seorang ahli UMNO yang tidak begitu terkenal, Sulaiman Palestin dari [[Pulau Pinang . Dari situ Hussein sudah sedar ada mainan politik dalaman yang cuba menjatuhkan beliau. Selepas UMNO diharamkan dan ditubuhkan semula, Mohamed menemui Hussein Onn memujuk beliau berkali-kali untuk menyertai UMNO Baru. Malangnya pelawaan itu ditolak , mungkin kerana ada perkara pedih di antara beliau dan Dr Mahathir. Mohamed cukup kagum dengan stail politik Dr Mahathir yang kemudiannya dikritik pula habis-habisan. Hati kering Dr Mahathir yang suka mencari kesalahan orang lain.  Beliau menjadikan Dr Mahathir sebagau 'superstar' politik tetapi jasanya dilupakan begitu sahaja. Baginya, Dr Mahathir merupakan seorang yang kedekut, tidah tahu berterima kasih, sangat tergesa-gesa dan sebenarnya juga berasa gentar ditewaskan lawan politiknya. Padahal dari luar Dr Mahathir kelihatan seorang yang kental dan berani. Namun, beliau mengakui meminati gaya Dr Mahathir, dan beliau mengakui Dr Mahathir tidak mengetahui erti penat dalam mencapai impian. Menurutnya sifat tergesa-gesa Dr Mahathir, adalah mungkin disebabkan beliau merasa umur beliau sudah lewat untuk mencapai impian Malaysianya. Mohamed cukup terkejut dan sedih apabila digugurkan sebagai Menteri Penerangan pada 1999 . Beliau digugurkan dari menteri Kabinet Malaysia oleh Dr. Mahathir. Menteri Penerangan Komunikasi dan Kebudayaan Datuk Seri Dr Rais Yatim telah memberi kata pengantar dalam buku ini.Mohamed berpengalaman hampir 50 tahun dalam dunia politik Malaysia. Buku ini telah dilancarkan di Hotel Equatorial, Kuala Lumpur pada 12 Julai 2009.Buku ini setebal 170 muka surat dijual RM30 senaskhah. Pada 1 Januari 2010, Mohamed Rahmat meninggal dunia dalam tidur di rumahnya 42 Jalan Setiajaya, Bukit Damansara, Kuala Lumpur. Jam 8.00 pagi, Puan Sri Salbiah Abdul Hamid mahu mengejutnya bangun daripada tidur dan menutup mesin dialisis yang dipasang pada tubuh suaminya, mendapati suaminya tidak bergerak-gerak.