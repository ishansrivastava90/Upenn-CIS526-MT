Egyedül egy városban van még élet, Diasparban. A várost magas, áthatolhatatlan falak és egy kupola védi a külső világtól. Lakói nem hagyhatják el a várost, ám nem is akarja senki, hiszen nincs kint semmi, és betegesen fél mindenki már csak a gondolattól is.  Életükről egy szuperszámítógép gondoskodik. Az emberek nem halnak meg soha, haláluk napján az emlékeik visszatérnek a központi adatbankba, majd egy későbbi alkalommal újjászületnek. Az emberek kb. 20 éves korukban visszakapják az előző életük emlékeit. Nincs igazi halál, de nincs igazi születés sem. Hogy az élet ne legyen teljesen kiszámítható, a városnak van egy mókamestere, akinek feladata a nyugalmat kicsit megzavarni. Mindent tud a városról, amit csak tudni lehet, hogy a terveit meg tudja valósítani. Azonban teljesen váratlanul születik egy fiú, Alvin, aki miután felnőtt lesz, kiderül, hogy nem rendelkezik korábbi emlékekkel. Neki ez az első élete. Ám más furcsaság is van vele, hiányzik belőle a külvilágtól való félelem. Helyette inkább túlzott kíváncsiság a külvilág felé. Óriási energiákat fektet tervébe, hogy ő lesz az első ember, aki elhagyja a várost. Ebben segítségére lesz a városi szuperszámítógép, aki különös módon nem akadályozza tervét. Másik segítője a mókamester, akinél senki sem ismeri jobban a várost. Lys ellentéte Alvin otthonának. Az embereken kívül állatok is élnek és hiányzik a mindent elborító, megkönnyítő csúcstechnológia. A város lakói rövidebb ideig élnek, és csak egy életük van. Diaspar a csúcstechnológiát hívta segítségül, míg Lys visszatért a természethez. Alvin tovább nyomoz, melynek során eljut a legnagyobb csata helyszínére. Itt egy vízi lénnyel találkozik és egy robot barátjával. Sok más érdekes információt tud meg, köztük megismer egy vallást is, melynek terjesztője egy Mester nevű lény. A polipszerű lény nem mondott túl sokat, szavai összefüggéstelenek voltak. A robot lett volna az egyetlen kulcs, ám programja tiltotta, hogy bármiről is nyilatkozzon addig, míg el nem jön az Istene. De hogy milyen Isten, az titokban maradt, hiszen ezt csak a lény tudta és a robot. Alvin elcsalta a robotot a lénytől, és megtudta, hogy a Mesternek az űrhajója Diaspar mellett van. További kutatásra indult a csillagokba. Útja során több bolygót is meglátogatott, ám a bolygók még a Földtől is rosszabb állapotban voltak. Értelmes életnek nyoma sem volt, mindent visszafoglalt a természet.