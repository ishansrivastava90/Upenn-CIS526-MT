สำหรับในประเทศไทยได้ออกอากาศทาง สถานีโทรทัศน์โมเดิร์นไนน์ และการ์ตูนเน็ตเวิร์ค ในวันหนึ่งขณะที่ศาสตร์ตราจารย์ยูโทเนี่ยมกำลังทดลองสารเคมี X อยู่ในห้องทดลอง เคนผู้เป็นลูกชายกับปูชิผู้เป็นสุนัขหุ่นยนต์ก็เข้ามาพร้อมกับขนมไดฟุกุเพื่อที่จะให้ศาสตร์ตราจารย์ยูโทเนี่ยมได้พักรับประทานขนม แต่แล้วก็เกิดเรื่องขึ้น เมื่อปูชิไปทำขนมไดฟุกุตกลงไปใน สารเคมี X แล้วสารเคมีก็เกิดการเปลี่ยนแปลงกลายเป็นสารเคมีตัวใหม่ ศาสตร์ตราจารย์ยูโทเนี่ยมเลยตั้งชื่อสารเคมีตัวนั้นใหม่ว่าสารเคมี Z ในตอนนั้นเองก็เกิดสภาวะอากาศแปรปรวนไปทั่วโลก ส่วนที่โตเกียวนั้นเกิดภูเขาน้ำแข็งขนาดยักษ์กลางฤดูร้อน เคนคิดว่าสารเคมี Z น่าจะช่วยได้ เขาจึงยิงสารเคมี Z ด้วยปืนเลเซอร์ไปที่ก้อนน้ำแข็งยักษ์ แล้วก็ได้ผลเพราะก้อนน้ำแข็งได้สลายไป แต่มีผลข้างเคียงโดยสารเคมี Z ได้ปล่อยลำแสงประหลาดออกมาสองสี คือแสงสีขาวและแสงสีดำ แสงสีขาวถูกปล่อยออกมา 4 ลำ 3 ลำแรกไปตกใส่เด็กผู้หญิง 3 คน ได้แก่ โมโมโกะ มิยาโกะ และ คาโอรุ ทำให้พวกเธอได้พลังวิเศษสามารถแปลงร่างเป็น พาวเวอร์พัฟฟ์เกิลส์แซด ได้ ส่วนลำสุดท้ายก็ไปตกใส่ปูชิ ทำให้ปูชิซึ่งปกติพูดไม่ได้ สามารถพูดภาษาคนได้  ส่วนลำแสงสีดำซึ่งมีจำนวนมากกว่าได้กระจัดกระจายไปตามที่ต่าง ๆ ทำให้เกิดสัตว์ประหลาดจำนวนมาก ส่วนใหญ่จะเป็นศัตรูกับพาวเวอร์พัฟฟ์เกิลส์แซด เรื่องราวทั้งหมดก็เริ่มจากนี้เป็นต้นไป เป็นเรื่องราวการต่อสู้ระหว่างผู้ที่ได้รับแสงสีขาว กับผู้ที่ได้รับแสงสีดำ เป็นการต่อสู้ระหว่างธรรมะกับอธรรม