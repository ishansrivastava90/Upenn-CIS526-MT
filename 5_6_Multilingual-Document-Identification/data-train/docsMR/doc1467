Miekka on teräksestä, varhaisemmat valmistettiin asteekkisoturit sekä joissain tapauksissa myös muut eteläamerikkalaiset intiaaniheimot. Miekkaa käytetään joko pistoaseena, lyömäaseena tai molempina miekkatyypistä riippuen. Terän kahvan puoleinen osa tai alue on juuri. Joskus juuren muoto tai rakenne poikkeaa muusta terästä. Juuri voi olla paksumpi tai leveämpi muuta terää kestävyyden parantamiseksi. Juurta ei ole välttämättä teroitettu, jotta siitä voisi pitää kiinni esimerkiksi silloin, kun haluaa käyttää miekkaa kahdella kädellä. Juuressa voi olla jopa toinen kädensija. Juuren ja ruodin välistä kulmaa, mikäli sellainen miekassa on, sanotaan joskus hartioiksi. Hartioiden terävää kulmaa on monissa miekoissa hieman pyöristetty. Muu paitsi terä muodostaa kahvan eli västin. Kädensija eli kourain on tehty miekanruodon ympärille, esimerkiksi kietomalla nahkavyötä tai kiinnittämällä irrallinen osa, joka usein on tehty orgaanisesta aineesta, kuten puusta tai luusta. Kädensijan päässä miekanruoto on monissa miekkatyypeissä kiinnitetty päästään nuppiin takomalla, ruuvikiertein tai muulla miekan tyypistä ja tekoajankohdasta riippuvalla tavalla. Nuppi on kahvan pää. Monissa miekoissa nuppi on ponsi, erillinen kappale. Esimerkiksi useissa eurooppalaisissa historiallisissa miekoissa ponsi on metallinen, kahvaa leveämpi nuppi. Joskus kahvaan kuuluu myös ponnenalus ponnen ja kouraimen välissä.  Ponnen tehtävä on sekä tasapainottaa miekka, pitää kourain kiinni ruodossa, että estää miekkaa luiskahtamasta kädestä. Sen painoa muuttamalla voidaan myös hienosäätää miekan tasapainoa, liikkuvuutta ja käyttäytymistä. Kourainta ja terää erottaa sivuille ulottuva  väistin. Alun perin väistimen tehtävä oli lähinnä estää kättä liukumasta terälle, mutta kun 900 - 1100-luvuilla miekkaa alettiin käyttää enemmälti myös torjumiseen, väistimen pituutta kasvatettiin, jotta terää pitkin liukuvia iskuja olisi helpompi pysäyttää ja jotta asekäsi suojautuisi iskuilta. Miekka oli pitkään merkittävä lähitaisteluase sotatantereilla. Toisinaan se oli pääase, toisinaan sivuase salkoaseen tai jousen rinnalla. Miekkojen merkitys ritareiden pääaseena vähentyi panssareiden paksuuntuessa, mistä syystä sotilaat käyttävät miekkaa lähinnä juhlallisissa tilanteissa, kuten paraateissa. Miekan eräänlaisena seuraajana sotilasaseena toimii kiväärikaliiperisiin aseisiin liitettävä pistin. Miekkailu on yleiskäsite erilaisille miekkaa käyttäville taistelumuodoille. Nykyisessä kielenkäytössä miekkailulla tarkoitetaan yleensä länsimaista urheilumiekkailua. Eri urheilumiekkailun lajit kuuluvat myös olympialajeihin. Urheilumiekkailussa lajeina ovat kalpa, floretti ja säilä. Kalpamiekkailu kuuluu osana myös nykyaikaiseen viisiotteluun. Miekkaa käytetään myös useissa kendossa ja iaidossa joko pariharjoituksena tai erilaisina yksin tai parin kanssa suoritettavina liikesarjoina eli katoina. Kendossa myös kilpaillaan maailmanmestaruustasolle asti.