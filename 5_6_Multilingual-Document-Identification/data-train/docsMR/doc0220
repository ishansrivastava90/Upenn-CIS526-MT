Після початку будівництва у 1687 році Богородицької фортеці на місці Самарі, запорожці переселялися у навколішні зимівники.  Можливо саме з цього часу існувала Лошаківка - село у злиття Кільчені з Самаррю. 1783 року Катеринослав Катерина ІІ-га вирішила перенести на нове місце. 1784 року Катеринослав було перенесено на правий берег у Половицю, а перший Катеринослав перейменовано на Новомосковськ - центр Новомосковського повіту. 1786 року Потьомкін рекомендовав перенести повітове місто Новомосковськ у Новоселицю. Повітові і судові будинки було перенесено у Новоселицю, інші будинки - у Катеринослав, інші були розпродані. 1886 року у документах колонія Йозефсталь, також названа офіційно Довге. Тут проживало 1095 осіб, було 110 дворів, волостне правління, лютеранська кірха, школа, 2 магазина. Колонія входила до складу Йозефстальської волості Новомосковського повіту. У 1903 році у Йозефсталі мешкало 1800 осіб. Перед революцією під час 1-ої світової війни і за радянської влади німці покидали свої доми. Йозефсталь була перейменована на Самарівку по причині ворожого ставлення радянців до віруючих німців. Нова назва пов'язує її зі славетною Самаррю, північно-західним передмістям якого була декілька сторічь тому. 1932 року з підняттям вод Дніпровського водосховища підтопило деякі землі Самарівки.  Кладовище і частина німецьких хат були знесені. Забудова селища почалася на правому, західному березі Кримки. Стара Йозефсталь, що лежала на острові на сході сучасної Самарівки зараз забудована дачами. Найдавня вулиця Бутова - давній козацький шлях на Самарь.