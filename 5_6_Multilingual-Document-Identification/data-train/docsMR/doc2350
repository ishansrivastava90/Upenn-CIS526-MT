Respublikanın Əməkdar Artisti Şəfiqə Qasım qızı Qasımova 5 dekabr 1924-ci ildə Bakı şəhərində dünyaya qəlmişdir. Komunist rejiminin siyasəti nəticəsində imkansızlaşmış Qasımbəyovlar ailəsində anadan olmuşdur. Balaca yaşlarında valideyinlərini itirdi və nənəsi tərəfindən böyüdülmüşdür. 14 yaşında, Maestro Niyazinin Bədii Rəhbərlik etdiği və Arşın mal alan”-da Koroğlu”-da Xanəndə qız, Fikrət Əmirovun “Sevil”-də Gülüş və s. obrazları yaratmışdır. Bülbül, Cavanşir Qafarov, Kamal Kərimov və digər görkəmli sənətkarlarla tərəfmüqabili oldu. 3 il sonra yenidən Musiqili Komediya Teatrında işləməyə başladı. Şəmsi Bədəlbəylinin Bədii Rəhbər olduğu və yenidən açılan teatra ilk gələn aktrisalardan oldu. Teatrın yaradılması onun aktrisa kimi imkanlarını daha da genişləndirir. Belə ki, bu teatr ilk açılışına məhz Şəfiqə xanımın baş rolu ifa etdiyi ”Durna” operettası ilə başlayır. Uzun illər ərzində baş və xarakterik rolların ifaçısı oldu. Oynadığı tamaşalar arasında “Gözün aydın”, “Özümüz bilərik”, “Səndən mənə yar olmaz”, “Qızılaxtaranlar”, “Toy kimindir”, “Boşanib evlənərik”, “Ulduz”, “Qayınana”, “Nazxanım naz eləyir”, “Milyonçunun dilənçi oğlu”, “Hicran”, ”Keto və Kote” və s. Bəşir Səfəroğlu, Lütfəli Abdullayev, Nəsibə Zeynalova, Məmmədsadıq Nuriyev, Hacıbaba Bağırov, Səyavuş Aslan, Münəvvər Kələntərli, Əzizağa Qasımov, Mobil Əhmədov, Zemfira Quliyeva,  Əlihuseyn Qafarlı, Lütfiyar İmanov, İbrahim Şünasi və s. kimi korifeylərlə səhnəni uzun illər paylaşdı. Şəfiqə xanım həm də bir çox kinofilmlərdə yaratdığı obrazlarla yadda qalıb. Bu filmlər arasında “Ögey ana”, “Vulkana qarşı”, “Bizim məhəllənin uşaqları” və s. 90-cı illərdə Mədəniyyət Fondunun “Solmayan ulduzlar” kollektivinə dəvət edildi. Son illər bu teatrda oynanılan Milli bomba”, “Yoxlama” və Məkanın melodiyası” filmlərində rol almışdır. Şəfiqə xanım Qasımova iki dəfə ailə həyatı qurmuşdur. Respublikanın Xalq Artisti Əşrəf Həsənovla uğursusluğla nəticələn evlilikdən sonra, aktrisa görkəmli pəhləvan, 4 dəfə SSRİ çempionu, Əməkdar İdman Ustası Musa Babayev ilə ailə həyatı qurdu. Şəfiqə xanımın 4  övlad, 8 nəvə və 6 nəticə sahibiydi. 2002-ci ildən prezident fəxri təqaüdünü alan aktrisa, sevdiyi ailə üzvləri arasında 3 aprel 2008-ci il tarixində dunyasını dəyişdi.