Analiza mişcării, în cinematografie, este totalitatea operaţiunilor efectuate pentru obţinerea unor faze ale mişcării, sub forma unor imagini negative sau pozitive localizate pe un purtător transparent emulsionat. Fenomenul cinematografic se realizează pe baza analizei şi sintezei mişcării. Acest fenomen al perceperii mişcării se datorează unor factori fiziologici şi a unor factori psihologici, care se petrec în ochi. Dacă privind un obiect luminos imaginea lui se formează pe retina ochiului ca apoi prin nervul optic senzaţia perceperii vizuale a obiectului se transmite la creier. În momentul când obiectul dispare brusc senzaţia perceperii nu dispare concomitent. Acest fenomen de ştergere progresivă se numeşte memorie retiniană. Aceasta are o durată variabilă dependentă de intensitatea excitaţiei luminoase, de compoziţia spectrală a luminii, de durata în timp a excitaţiei luminoase. Cele expuse mai sus sunt factorii fiziologici privind analiza şi sinteza mişcării. Cinematograful s-a născut la sfârşitul secolului XIX, deoarece a fost nevoie de un drum lung să se atingă nivelele de dezvoltare necesare ale fizicii, mecanicii, electrotehnicii, opticii ca abia după aceea să înceapă să se dezvolte tehnica cinematografică. Înainte de a vorbi de proiecţia cinematografică, este bine să ne amintim despre camera obscură, cunoscută încă din antichitate, dispozitiv cu care pentru prima dată se putea capta o imagine din mediul înconjurător. Chiar dacă imaginea era răsturnată, era însă o imagine reală. Pe la mijlocul secolului XVII apare lanterna magică, dispozitiv cu care se pot face proiecţii a unor desene executate pe sticlă. Este o proiecţie de tip diascop. Tot cam în acea epocă ca o aplicaţie a lanternei magice apare în teatrul de umbre. Cu toate acestea mecanismul mişcării reale, a lumii înconjurătoare, a oamenilor, nu era încă posibilă. Deoarece aparatul nu asigura decât vizionarea a numai unui singur spectator, pe mulţi alţi inventatori ideea ia pus la muncă pentru a face din această invenţie o afacere profitabilă prin prezentarea filmuleţelor unui număr mare de spectatori. Aşa va apare primul aparat de proiecţie cinematografică. Dezvoltarea tehnicii cinematografice este destul de rapidă.Dezvoltarea electronicii duce la apariţia filmului sonor. Astfel în înregistrare optică pe film. La începutul anului 1940 se fac primele încercări de înregistrare magnetică, prin aplicarea pe peliculă a unei piste magnetice. In ceace priveşte apariţia filmului color, primele încercări le fac Fraţii Lumière, colorând una din pelicule manual cu ajutorul lucrătorilor din uzină, realizând ceace se numea film colorat. Tot ei creează sistemul "Autochrome" prezentându-l la 17 decembrie 1903, însă dificultăţilor de realizare şi exploatare nu s-a utilizat.Ajungându-se la un moment dat într-un impas privind spectacolul cinematografic, Georges Méliès, are ideea de a aplica procedeul de colorare şi la filmele sale. Odată cu creşterea lungimii filmeler de la 15-20 m la 200 -300 m, Casa de Producţie Pathe din Franţa, creează un sistem cu şablon. Acesta consta în a decupa fiecare obiect, al colora şi al pune pe copiile pozitive care trebuiesc colorate pentru difuzare.O dată cu creşterea producţiei, sistemul devine greoi şi ineficient. În 1920, americanii pun la punct un procedeu de realizare a filmului color, cunoscut ca Technicolor. Denumirea de tehnicolor este dată de public tuturor filmelor color,chiar dacă sunt făcute în alt sistem. În 1929 fabrica de peliculă AGFA din Germania , scoate pe piaţă  prima peliculă color, putând fi realizate  mult mai uşor producţiile de film color. După cel de-al doilea război mondial apare pe piaţă şi fabrica ORWO, o filială a AGFA rămasă în est, producţia ei satisfăcând necesităţiile fostelor ţări socialiste, cu o calitate comparabilă cu cea a firmei mamă. Dacă la început prelucrarea peliculei necesita utilaje deosebite, după cel de-al doilea război,tehnica de prelucrare se dezvoltă, prelucrarea se îmbunătăţeşte, imaginea devenind cât mai apropiată de realitate. În 1933 apare primul film în relief, datorat tot Fraţilor Lumière. Primul film pe ecran lat este realizat de că regizorul american Henry Koster în anul 1953, intitulat Parada primăverii.