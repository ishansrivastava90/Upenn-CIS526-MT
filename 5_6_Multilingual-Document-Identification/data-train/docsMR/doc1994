Тази страница не е сред правилата в Уикипедия, тя е само ръководство, поради което написаното в нея трябва да се прилага с отчитане на здравия смисъл. Същевременно, написаното в ръководството е в резултат на натрупалия се с времето опит и мнение на Уикипедианците как трябва да се пишат добри статии за художествени произведения и техните елементи. Следват съвети, които може да помогнат при създаването на нови и подобряване на съществуващите статии за художествени произведения и измислени светове, да се избегне нарушаването на действащите принципи и правила на Уикипедия. Много уики- и уеб-сайтове, създадени и поддържани от фенове, използват този подход, но в статиите на Уикипедия не трябва да е така. Този подход е неточен и може да въведе читателя в заблуда. При него на маловажна информация се отделя извънредно много внимание и това води често до включването в статията на оригинални изследвания. А най-важното е, че описването на измислени обекти при поглед „отвътре“ на произведението противоречи на заложените от създателите на Уикипедия принципи и общоприетата от Уикипедиянците представа за това, какво не е Уикипедия и в какво не бива да се превръща. При писането на такива статии е необходимо да се обръща особено внимание на критериите за добросъвестно използване, за значимост и предоставянето на съответния обем информация, използването на шаблони за такива обекти. Необходим е баланс между първичната и вторичната информация. В статиите за художествени произведения обикновено в допълнителните статии се изнасят някои герои или други елементи, които не винаги имат самостоятелна значимост, която може да се удостовери с препратки на външни авторитетни източници. Препоръките към основните статии важат и за съпътстващите.