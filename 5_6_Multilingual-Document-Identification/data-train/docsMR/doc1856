השתתף והיה פעיל בשמירה על ביטחון מדינת ישראל לאורך שנים רבות וזכה להשתתף במבצעים רבים וייחודיים לרבות מלחמת השחרור, מבצע קדש, מלחמת ששת הימים, מלחמת ההתשה ומלחמת יום הכיפורים. אהרון יואלי נולד בחיפה, בן להורים ילידי רוסיה ופולניה שעלו לארץ ישראל בשנת 1919, צאצא למייסד תנועת חב"ד - משפחת שניאורסון. גדל בבית הספר החקלאי בגבעת השלושה ובביה"ס הטכני מקס פיין בתל אביב. ביולי 1947 התגייס  לגדוד השלישי של הפלמ"ח ולחם בו את מלחמת העצמאות כמפקד כיתה. השתתף בקרבות הכיבוש והשחרור של סמח', צפת, נבי יושע, רמלה, לוד והנגב. בתום השירות בפלמ"ח השתתף בייסוד קיבוץ ארז. ביולי 1948 התקבל לחיל האוויר, לקורס טיס מס' 3 אותו סיים כטייס קרב בשנת 1951. מראשוני הטייסים שעברו הכשרה ואימון בהטסת מטוסי סילון. נשלח לאנגליה ב-1956 כנציג חיל האוויר לקורס בינלאומי למקלענות, בחיל האוויר הבריטי, אותו סיים בהצטיינות. שירת במשך שנים רבות - כטייס, כמדריך טיס, מוביל, מפקד טייסות קרב, קצין תכנון, מפקד בית הספר לטיסה, נספח אווירי וימי בוושינגטון, מפקד פו"מ זרוע אוויר בביה"ס לפיקוד ומטה של צה"ל, ראש מחלקת הדרכה וכקצין מטה בכיר במפקדת חיל האוויר. השתחרר מהשרות בחיל האוויר בשנת 1970 בדרגת אלוף משנה, לאחר 23 שנות שרות מבצעי. ממניחי היסודות של חיל האוויר ומהמובילים בהתפתחותו בתחומים רבים ומגוונים לרבות פיתוח והעצמה של התשתיות המבצעיות, התשתיות ההדרכתיות ומעמדו הבינלאומי של החיל בעולם. שותף לצוותים הראשונים שפיתחו את תורת ההשתתפות והסיוע של חיל האוויר בלוחמת היבשה והשתתף אף באופן פעיל בשרות המילואים כקצין תיאום ברמת האוגדה. ב-חצור, שבו שירתו כטייסי מטאור - מטוס הקרב הסילוני הראשון של חיל האוויר, שהיה באותה עת גם מטוס הקו הראשון של החיל, אל מול ארבעה מטוסי קרב מצריים מדגם ארז הפיל יואלי בתותחים את שני מטוסי הוומפייר המצריים. היו אלו ההפלות הראשונות של חיל האוויר הישראלי במטוסי סילון. על ההפלות זכה יואלי בצל"ש הרמטכ"ל, שהומר אחר כך בעיטור העוז. בנימוקים לקבלת העיטור נכתב כי אהרן יואלי פעל ביעילות ובזריזות מופתית. בעוד בן זוגו מחפה עליו - תקף את מטוסי האויב והפילם בזה אחר זה. הטייסים, בליווי מפקד חיל האוויר, דן טולקובסקי, נפגשו עם דוד בן-גוריון, וסרט הצילום שתיעד את ההפלה הוקרן בבתי הקולנוע. יואלי אף סיפר כי ראש עיריית אשקלון שלח לו שעון במתנה כהוקרה על כך שלא הפיל את המטוס מעל העיר. בין השנים 1970 – 1972 עבד בתעשייה האווירית כמנהל המרכז לניסויי טיסה וכטייס ניסוי. בין השנים 1993 – 1994 עבד, בהתנדבות במינהל התעופה האזרחית של ישראל. טס ברציפות במשך 41 שנה, משנת 1948 ועד לשנת 1989, שבהן צבר שעות טיסה רבות.   נפטר בשנת 2007