Konklawe 31 października – 1 listopada 1503 – Juliusza II. Wszystkich mianował Aleksander VI, z wyjątkiem protoprezbitera del Milà y Borja, którego mianował jeszcze Kalikst III. Przede wszystkim okazało się, że potęga Cezara Borgii, której tak bardzo obawiano się w czasie pontyfikatu Aleksandra VI i w pierwszych tygodniach po jego śmierci, była mocno przeszacowana. W trakcie poprzedniego konklawe Cezar Borgia został zmuszony do podporządkowania się zarządzeniu Świętego Kolegium i wyjechać z Rzymu do Nepi. Wprawdzie Pius III pod naciskiem hiszpańskich kardynałów zezwolił mu na powrót do miasta, ale w tym samym czasie utracił poparcie dowodzącego hiszpańskimi wojskami Gonsalvo de Cordoba. Wydał on rozkaz, aby wszyscy żołnierze, których oddał do dyspozycji Cezarowi, opuścili go i powrócili do hiszpańskich jednostek. Cezarowi pozostał bardzo istotny atut – od jego zdania zależały głosy hiszpańskich kardynałów, było jednak oczywiste, że to nie on będzie głównym rozgrywającym. Wrześniowe konklawe udowodniło także, że żadnych szans na zdobycie tiary nie ma kandydat Francuzów Georges d’Amboise. W tej sytuacji Francuzi i ich sojusznicy byli bardziej skłonni poprzeć kandydata partii włoskiej Giuliano della Rovere, któremu wprawdzie nie ufali, ale który uchodził jednak za życzliwego Francji i którego wybór z całą pewnością nie był po myśli króla Hiszpanii Ferdynanda Aragońskiego. Giuliano della Rovere wyrastał zatem na zdecydowanego faworyta, tym bardziej, że cieszył się poparciem rzymskiej ulicy. Giuliano della Rovere miał zatem poparcie partii „włoskiej” oraz Hiszpanów. Teraz wystarczyło tylko zapewnić sobie niezbędną większość 2/3. Uzyskał to identycznymi sposobami, jak jego wróg Rodrigo Borgia 11 lat wcześniej. Kardynał d’Amboise zrozumiał po ostatnim konklawe, że nie ma szans na tiarę. Kiedy della Rovere zaproponował mu stanowisko legata papieskiego w królestwie Francji, objęcie legacji awiniońskiej, a ponadto obiecał przyjaźń Stolicy Apostolskiej wobec Francji, zgodził się go poprzeć. Poparcie ze strony d’Amboise oznaczało poparcie także pozostałych zwolenników Francji. Kardynałowi Giovanniemu Colonnie, którego ród był wówczas taktycznie sprzymierzony z Borgią, della Rovere obiecał opactwo Grottaferrata oraz stanowisko archiprezbitera Bazyliki Laterańskiej. Kardynałowi Ascanio Sforza, swojemu dawnemu wrogowi, obiecał, że będzie wspierał jego brata Republiki Weneckiej. W ten sposób wszyscy zainteresowani mogli się czuć usatysfakcjonowani. \