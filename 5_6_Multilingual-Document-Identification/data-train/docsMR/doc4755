Cimarosa İtalya'nin Campania bölgesinde bulunan Aversa kasabasında doğmustur. Ailesi fakirdi ama oğullarına iyi bir eğitim vermek hedefiyle Napoli'ye taşındılar. Cimarosa o şehirde bulunan manastırların birine bağlı olan bir parasız okulda eğitime başladı. Manastırın org çalgıcı görevini yapan bir rahip genç Cimarosa'nin üstün yeteneklerini görerek ona İtalyanca, antik Latince ve İtalyan edebiyatı ve müziğe giriş dersleri vermeye başladı. Bu rahibin destek ve tavsiyesi ile Cimarosa Napoli'de "Napoli Müzik Konservatuvarı"na burslu öğrenci olarak alındı ve orada 11 yıl eğitim aldı. Hocaları arasında Niccoló Piccinni gibi klasik Italyan opera ekolünün üyeleri bulunmaktaydı. Cimarosa yirmi-üç yaşında iken bestecilik kariyerine başladı. 1772de Napoli'de "Teatro del Fiorentini" adlı tiyatroda ilk bestesi olan Le stravaganze del conte adlı opera buffa janrında opera eseri yapımlandı. Bu eseri seyirci tarafından tutuldu. Aynı yıl Le pazzie di Stelladaura e di Zoroastro adlı güldürcü hatta bir fars vasıflı yine "opera buffo" janrındaki eseri büyük bir basarı ile yapımlandı. Bu iki eser nedeniyle Cimerosa'nın ismi İtalya ve hatta Avrupa opera-evleri arasında yayılmaya başladı. 1774de Roma'ya davet edilerek o yılın mevsimine uygun bir opera eseri bestelemesi için bir sipariş verildi ve orada L'italiana in Londra adlı bir diğer komik opera janrındaki eseri de yapımlandı. 1792de Cimarosa Rusya'dan ayrılarak Avusturya İmparatoru II. Leopold'un daveti üzerine Viyana'ya giderek saray müzik direktörü görevini üzerine aldı. Bu sırada hafif opera eserleri arasında bir şaheser olduğu kabul edilen Il matrimonio segreto adlı eserini hazırlayıp yapımlatmıştır. 1793de Cimarosa Napoli'ye geri dönüp bir seri yeni opera eseri hazırladı. Çalışma hayatının bu son döneminde çesitli problemli yıllar geçirdi. Bu sorunlar arasında rakibi opera bestecisi olan Giovanni Paisello'nun çeşitli enterikaları ile karşılaşmasıdır. Ayrica Napoli Kralligi'nin Bonapartistler eline geçmesi aleyhtarıydı. Bu sırada Cimarosa açıkca liberal partiye destek vermiştir. Ancak Bonapartist'lerin atılmasından sonra yerine gelen mutlak monarşist Burbon Hanedanı idaresi bu Cimarosa'nin bu liberal tutumu aleyhinde sert bir tedbir aldı ve Cimarosa idama mahkum edildi. Ama bestecinin yakınları araya girdi ve bu hüküm Napoli'den sürgüne dönüştürüldü. Bu sürgünlük yıllarını Cimarosa Rusya'da geçirmeye karar verdi. Ancak ayrılma hazırlıkları sırasında ve seyahatinin başlarında sıhhati gittikçe kötüleşmeye başladı. Epey acılı bir hastalık döneminden sonra 11 Ocak 1801de Cimarosa bağırsak iltihabindan dolayı Venedik'te öldü. Hastalığı ve ölümü Cimarosa'nın siyasal fikirleri dolayııyla zehirlendiği söylentilerinin yayılmasına neden oldu. Bundan dolayı hastalığı ve ölümü hakkında resmi bir araştırma yapıldı ve özel bir rapor hazırlandı. Cimarosa hayatının son anlarına kadar bestelemeğe devam etmiştir ve hayatının son günlerinde Artemizia adlı bir opera eserini tamamlamaya çalışmaktaydı.