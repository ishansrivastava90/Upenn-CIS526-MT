Herbert Huncke blev født i Greenfield i staten Massachusetts og voksede op i Chicago. Han var trækkerdreng, var droppet ud af skolen, og en narkoman, der førte en tilværelse som beskrevet i Jack Blacks bog You Can't Win. Bogen – og Hunckes liv – kredsede omkring tilværelsen som lovløs vagabond, hvor man hoppede på togene, der kørte tværs over USA, og hvor man holdt sammen med andre vagabonder fra alle sociale lag. Selvom Huncke senere i sin selvbiografi, Guilty of Everything, beklagede tabet af tilknytningen til familien, siger han, at hans lange fængselsdomme til dels skyldtes den manglende støtte fra familien. Huncke forlod Chicago efter forældrenes skilsmisse. Trods de forestillinger, som den universitetsuddannede beatgeneration havde om Huncke, var hans sociale baggrund lige så meget middelkasse som deres. Huncke kom til New York i 1939. Han spurgte den mand, som han havde fået et lift af, hvordan han fandt frem til 42nd Street. Han fik at vide, at han bare skulle gå ned af Broadway, så kom han til 42nd Street. Huncke, der altid var velklædt, købte en knaphulsblomst til sin jakke og satte kursen mod 42nd Street. I de næste ti år holdt Huncke fast til på 42nd Street og blev kendt som "Borgmesteren af 42nd Street". Om bord på skibene holdt Huncke sin stofmisbrug i skak med morfin fra skibslægen. Da han vendte tilbage til New York, tog han til 42nd Street, og det var efter en af disse ture, at han mødte den på det tidspunkt ukendte forfatter Joan Adams Vollmer Burroughs, Burroughs' samlever, som han delte en forkærlighed for amfetamin med. I slutningen af 1940'erne blev Huncke inviteret til Texas for at dyrke marihuana på Burroughs' gård. Huncke var biseksuel trækkerdreng, stofmisbruger og indbrudstyv. Hans selvbiografi, Guilty of Everything, foregår i 1940'erne og 1960'erne, men blev først udgivet i 1990'erne. Han var en ikke-voldelig mand og en exceptionel god fortæller. Selvom det var hans forkærlighed for tyveri, heroin og et liv uden for loven, der styrede hans daglige aktiviteter, så afslørede han ikke sine venner, når han blev taget af politiet. Allen Ginsberg og nogle andre var på et tidspunkt involveret i et biluheld, da de forsøgte at køre en motorcykelbetjent ned, og Huncke, der slet ikke havde været med, blev arresteret, fordi han boede sammen med Ginsberg, og han fik en streng fængselsdom. "Nogen skulle jo tage skraldet", sagde Huncke år senere. Huncke var som fortæller et naturtalent med en paradoksalt ærlig tilgang til livet. Efter den såkaldte beatgenerations opståen opfordrede mange herfra Huncke til at udgive sine dagbøger, hvilket han gjorde med begrænset succes. Huncke brugte ordet "beat" til at beskrive en person, som lever et hårdt liv uden penge og med kun få fremtidsmuligheder. Det menes, at det var Huncke, der fandt på betegnelsen, der senere kom til at stå for en hel generation. Jack Kerouac påstod dog senere, at "beat" kom af det engelske ord "beatification", d.v.s saliggørelse. Man mener dog, at denne definition var et forsvar for beatmåden at leve på, der på det tidspunkt stødte mange i USA. Huncke døde i 1996. Han havde i en del år boet på Chelsea Hotel i New York City og levede af den hjælp, han fik fra gamle venner. Hans hotelværelse blev betalt af Jerry Garcia fra The Grateful Dead, som Huncke aldrig havde mødt.
