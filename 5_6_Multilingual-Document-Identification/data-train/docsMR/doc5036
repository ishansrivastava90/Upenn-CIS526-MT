Filmul a fost regizat de către Alan Parker şi are ca protagonişti pe Kevin Spacey în rolul lui David Gale şi pe Kate Winslet în rolul lui Bitsey Bloom, tânăra jurnalistă pe care Gale o însărcinează să-i dovedească nevinovăţia. Laura Linney interpretează în film rolul victimei. Datorită prezentării crimei, a unor scene sexuale şi datorită folosirii repetate de expresii vulgare, Biroul pentru Film al Conferinţei Episcopilor Catolici Americani a clasificat filmul cu O - adică ofensator moral. De asemenea, Asociaţia Americană pentru Filme i-a acordat calificativul R - adică acces restricţionat. După câţiva ani, în anul 1994, Constance Harraway a fost găsită violată şi ucisă, iar Gale a fost acuzat că a înfăptuit crima şi condamnat la pedeapsa cu moartea, în ciuda încercărilor avocatului său, Braxton Belyeu, bine-intenţionat dar ineficient. După şase ani de la pronunţarea condamnării la moarte, Gale îşi aşteaptă execuţia prin injecţie letală şi cu mai puţin de o săptămână înainte de punerea ei în aplicare, este de acord să-şi povestească viaţa lui Bitsey Bloom, o jurnalistă tânără de la o revistă importantă din SUA, care vine la închisoare împreună cu un angajat intern al revistei, Zack Stemmons. Pe măsură ce Bloom analizează cazul uciderii lui Constance Harraway cu Gale, începe să fie din ce în ce mai convinsă că unele lucruri nu se leagă. Un cowboy misterios aduce o casetă care îi determină pe Bloom şi Stemmons, cu câteva zile înainte de execuţia lui Gale, să încerce să rezolve misterul morţii lui Constance şi să-l salveze pe Gale de la moarte. Bitsey îşi dă seama că viaţa lui Gale stă în mâinile sale şi începe să investigheze crima. Rezolvarea crimei vine însă prea târziu, iar Gale este executat. Bitsey reuşeşte totuşi reabilitarea memoriei celui executat. Filmul este o poveste despre unii oameni care ar merge până la extreme majore pentru propriile convingeri şi până la acest nivel, filmul este părtinitor în favoarea lor. Constance este dezolată că orice acţiune desfăşurată pentru a-i convinge pe judecători sau pe guvernator să comute pedeapsa cu moartea unor persoane deja condamnate este sortită eşecului. În plus, ea se confruntă şi cu leucemia. Ştiind că va muri ea pune la punct împreună cu cei doi apropiaţi, David Gale şi Dusty Wright, un plan perfect. Îşi astupă gura cu o bandă de leucoplast, îşi pune un sac menajer pe faţă pe care-l înnoadă pentru a nu putea respira prin el, se dezbracă şi îşi leagă mâinile cu cătuşe la spate, pentru a nu fi tentată să spargă punga pentru a se salva de la moarte. De asemenea, în paralel înghiţise cheia de la cătuşe, din aceleaşi motive. În acest timp, Dusty şi David înregistrează sinuciderea lui Constance, neintervenind în evenimente. În câteva secunde, Constance nu mai are aer şi după ce se zbate inutil încercând să scape, moare sufocată. După moartea ei, cei doi complici îi verifică pulsul, iar David îi şterge amprentele de pe sac şi le pune pe ale sale. Caseta rămâne în custodia lui Dusty, care avea sarcina de a o da publicităţii după executarea lui David. Principalul bănuit era David Gale, amprentele sale erau pe pungă, iar în vaginul victimei se găsea lichidul seminal al lui David, care făcuse dragoste cu Constance înainte de sinuciderea acesteia. Autorităţile din Texas îl condamnă pe David la moarte. Acesta face recurs, iar încă două tribunale îl găsesc vinovat de crimă. Deşi David ştie că este nevinovat şi poate dovedi aceasta, nu o face, sperând ca după moartea sa şi difuzarea casetei de către Dusty, sistemul juridic texan se va clătina din temelii, iar opinia publică oripilată de executarea unui nevinovat va face presiuni pentru abolirea pedepsei cu moartea. Scopul "crimei" este de a dovedi opiniei publice şi autorităţilor americane că prin menţinerea pedepsei cu moartea pot fi omorâţi şi oameni nevinovaţi. Finalul filmului este dramatic, iar opinia publică deşi conştientă de moartea unui nevinovat nu doreşte să renunţe la pedeapsa cu moartea. Acest drept de relatare a evenimentelor în exclusivitate nu este gratuit. Revista plăteşte 500.000 dolari pentru relatarea poveştii lui Gale, bani care în final ajung la fiul acestuia, în Spania. Banii îi ia avocatul, îi dă lui Dusty, iar acesta o caută pe fosta soţie a lui David şi îi lasă banii la uşă. Viaţa lui David Gale Viaţa lui David Gale Viaţa lui David Gale Viaţa lui David Gale
