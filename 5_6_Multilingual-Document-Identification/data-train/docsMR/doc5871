Kiinalaiset käyttävät ajan määrittelyyn useita eri menetelmiä.  Aurinkokalenteri, kuukalenteri ja niiden yhdistäminen ns. jiazi-ajanlaskumenetelmään tuotti 10 000 vuoden kalenterin, joka on yhä käytössä länsimaisen gregoriaanisen kalenterin rinnalla. Aurinkokalenteri perustuu maapallon kiertoon auringon ympäri tai kuten kiinalaiset sen näkivät, auringon kulkuun pitkin "Keltaista polkua" eli ekliptikaa.  Sen neljä kulmaa ovat talvipäivänseisaus, kevätpäiväntasaus, kesäpäivänseisaus ja syyspäiväntasaus.  Näin saadut vuoden neljä  osaa on jaettu kolmeen yhtä pitkää jaksoon ja tuloksena on 12 kuukautta. Aurinkokalenterin kuukaudet on jaettu kahteen osaan.  Kuun alkupuoli on jie 節 ja jälkipuoli qi 氣. Aurinkokalenteria on kutsuttu myös maanviljelijän kalenteriksi, koska se auttoi maanviljelijöitä ajoittamaan maatyöt. Kuukalenteri perustuu kuun vaiheisiin. Kuukalenterin mukainen kuukausi on kahden uudenkuun välinen aika.  Kuuvuoden alku on toinen uusikuu talvipäivänseisauksen jälkeen. Kiinalaiset ovat nimenneet vuosituhansien saatossa kuukausia myös luonnon kiertokulun mukaan.  Tässä on esimerkkinä yksi nimilista. Suurin osa perinteisistä kiinalaisista juhlista vietetään kuukalenterin mukaan. Taivaalliset rungot edustavat viiden elementin yin- ja yang-vaiheita. Historiallisena aikana maalliset oksat ja ilmeisesti muilta kansoilta opittu 12 eläimen järjestelmä rinnastettiin niin, että zi vastaa rottaa, chou härkää jne..  Nämä eläimet ovat samat, joita käytetään myös vuosien niminä. Näillä 60 pilarilla nimetään vuodet, kuukaudet, päivät ja tunnit katkeamattomasti toistuvana kiertona.  Sitä voidaan jatkaa loputtomasti eteen- tai taaksepäin, mistä johtuu kiinalaisen kalenterin nimi "10 000 vuoden kalenteri". Jiazi-menetelmä on tärkeimpien kiinalaisen astrologian haarojen perusta. Molempien perustana on 180 vuoden jakso, joka jaetaan eri tavoin aikakausiin ja ajanjaksoihin. Ajanjaksot vaihtuvat aurinkokalenterin mukaisesti "Kevään alussa". Ajanjaksot vaihtuvat aurinkokalenterin mukaisesti "Kevään alussa" tai "Talvipäivänseisauksena", koulukunnasta riippuen. Kuun katsottiin hallitsevan päiviä 28 xiun luonteiden mukaisesti. Xiut kattavat länsimaisen kalenterin mukaan tasan neljä viikkoa.  Täten samat neljä xiuta osuvat aina samalle viikonpäivälle. Kiinalaisen astrologian mukaan syntymän viikonpäivä eli xiu, jossa kuu sijaitsee syntymän hetkellä, vaikuttaa ihmisen luonteeseen ja elämään.  Jokainen xiu hallitsee jotain ihmistoiminnan osa-aluetta.  Kyseiset toiminnat ovat omana päivänään suotuisimmat.  Xiu on yhä käytössä oleva päivänvalintamenetelmä.
