De film begint met de legende dat mensen ooit steden bouwden in de lucht vanwege hun obsessie met vliegen. Deze steden hielden echter geen stand en vielen een voor een terug naar de aarde. Alleen de stad Laputa zou volgens de legende nog altijd ergens in de lucht zweven, continue verborgen door een onweersbui. Aan boord van een luchtschip wordt een jong meisje genaamd Sheeta door kwaadaardig uitziende mannen naar een onbekende locatie gebracht. Het schip wordt aangevallen door piraten geleid door een vrouw genaamd Dola. In de chaos steelt Sheeta een medaillon van kolonel Muska en vlucht weg. De piraten hebben het ook op het medaillon voorzien, maar voor ze het te pakken krijgen valt Sheeta uit het schip. Het medaillon straalt hierop een vreemd blauw licht uit en Sheeta land ongedeerd op de grond. Een jonge mijnwerker genaamd Pazu ziet dit, en neemt haar mee naar zijn huis. Hier vertelt hij haar dat zijn grootvader ooit de stad Laputa heeft gezien. Pazu keert na zijn vrijlating terug naar huis, waar Dola en haar piraten op hem wachten. Ze overtuigen hem hen te helpen Laputa eerst te vinden. In de militaire basis waar Sheeta wordt vastgehouden, activeert ze het kristal, dat de weg naar Laputa aangeeft. Hierbij activeert ze echter ook een robot die jaren terug vanuit Laputa naar de aarde viel en sindsdien door de overheid wordt bewaard. De robot begint alles om zich heen te verwoesten. In de chaos verliest Sheeta het kristal. Sheeta kan op tijd worden gered door de piraten, die vervolgens met hun schip, de Tiger Moth, koers zetten naar Laputa. Muska en de generaal vinden het kristal, vertrekken met een militair luchtschip genaamd de Goliath eveneens naar Laputa. Beide schepen worstelen zich door de storm die Laputa omringt, terwijl ze ook met elkaar vechten. De Tiger Moth arriveert eerst in Laputa. De stad blijkt echter verlaten, op een enkele robot na. De Goliath arriveert niet veel later, waarna de soldaten de stad plunderen van alle rijkdommen. De piraten worden gevangen. Sheeta wordt door Muska meegenomen naar een vreemde bol die de heel stadkern omringt. Pazu bevrijd de piraten en zet de achtervoling in. In de kern van de stad vinden Muska en Sheeta een enorm Volucite kristal dat als krachtbron van de stad dient. Muska onthuld dat hij ook een erfgenaam van de troon van Laputa is. Hij neemt de controle over de stad en al diens technologie. Hij laat een heel robotleger ontwaken om de soldaten en de generaal uit de weg te ruimen. In de climax van de film bemachtigd Sheeta haar medaillon weer, en gebruikt samen met Pazu de spreuk der vernietiging om de stad deels op te blazen zodat de technologie ervan nooit meer in verkeerde handen kan vallen. Muska sterft terwijl Sheeta, Pazu en de piraten aan de vernietiging kunnen ontkomen. De naam Laputa is afgeleid uit het boek Gulliver's Travels van Jonathan Swift.