BAT is al lange tijd bezig met Formule 1, en verschillende van hun merken hebben op de buitenkant van de Formule 1 wagens gestaan. In 1997 werd het bedrijf door Craig Pollock overtuigd van het nut van een eigen team, en zo werd het Tyrrell team voor ongeveer Â£30 miljoen aangekocht door BAT na het seizoen van 1997. De naam werd in 1999 aangepast naar BAR. Pollock was de aanvoerder van het team, en het lukte hem met een lucratief contract voormalig wereldkampioen Williams in 1999. Pollock was vol verwachting en schepte op over zijn nieuwe team met Villeneuve en debutant Ricardo Zonta, maar het team scoorde geen enkel punt in het constructeurskampioenschap, zelfs Minardi, vaak de hekkensluiter, had punten. Villeneuve begon het seizoen met 11 uitvallen, en finishte geen enkele race tot de Belgische Grote Prijs in augustus, terwijl Zonta drie races miste door ziekte. zijn hoogst behaalde positie was 8e. Daarnaast behaalde invaller voor Zonta, Mika Salo, met een zevende positie de hoogste plaats voor het team. David Richards nam het roer over, maar het verhaal bleef hetzelfde, met Villeneuve en Panis, later ook Jenson Button die veel moeite deden om punten te krijgen. Aan het einde van 2003 werd Villeneuve vervangen door Takuma Sato. Het team ging na het seizoen in 2003 over op Michelin banden in de hoop dat dit het potentieel van hun auto zou waarmaken. Aan het begin van 2004 krijgt het team succes in de vorm van podiumplaatsen voor Jenson Button, en hun eerste pole-position, in San Marino. Ze waren een sterke partij voor de tweede plaats in het constructeurs kampioenschap. Voor 2005 werd er een bod gedaan op Button door Williams, maar hij blijft bij BAR-Honda rijden. Met meer en meer restricties op het plaatsen van reclameboodschappen voor tabak waren er geruchten dat BAT het team zou willen verkopen. In november 2004 werd aangekondigd dat Honda 45% van het team had gekocht, en als deel van de aankoop verliet David Richards het team als principal. Op 4 mei 2005 werd het BAR-Honda team door vier onafhankelijke rechters verboden mee te doen aan twee races in het Formule 1 kampioenschap dat jaar. De reden was dat zij met illegale auto's mee zouden hebben gedaan in de voorgaande San Marino Grand Prix op 24 april. De aanklacht was dat hun auto's onder de 600 kilo waren, dit is het minimum gewicht voor een Formule 1 wagen. BAR-Honda ging hier tegenin door te zeggen dat de motor een minimum van 6 kg brandstof nodig heeft, waardoor de auto boven het minimum gewicht blijft. Hun interpretatie van de regels was dat de limiet alleen geldt tijdens de race, en niet in de inspecties na de race. De FIA, en later ook de rechtbank, waren het hier niet mee eens. Het team werd gediskwalificeerd van de San Marino Grand Prix, en verloor de punten die het had gewonnen. Daarnaast mochten ze niet meedoen aan de races in Spanje en Monaco. Max Mosley, de president van de FIA, vond de straf niet genoeg, en had hen graag voor de rest van het seizoen buiten spel gezet. Ze konden echter niet bewijzen dat het team opzettelijk deze actie had genomen.