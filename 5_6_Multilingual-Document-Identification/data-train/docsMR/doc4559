במקרים מסוימים ציד-הקולות יתמקד בניסיון להשגת תוצאות המשלבות כמה מן היעדים שנמנו לעיל. כך, למשל, צייד קולות העוסק בניסיון לשכנע אנשים להצביע בעבור מועמד או נושא מסוים, עשוי אף כיעד-משנה לכלול גיוס-כספים ורישום חברים חדשים לארגון.   עקרון-מפתח בציד קולות הוא ההתמקדות באסטרטגיה הכוללת עשויה לכלול ציד קולות שיתמקד בזיהוי תומכים בכוח שלאחר מכן יזכו לפנייה במועד אחר בשלב ה-GOTV. אפילו מידע מתוחכם אינו בנמצא, רוב מקצועני יום הבחירות ישקיעו מאמצים רבים בניסיון להפחית את מידת חוסר הוודאות של קבוצת-המטרה, על מנת לבצע אופטימיזציה לשימושם שלהם בזמן ובמשאבים. ישנם מספר סוגים בסיסיים של ציד-קולות, ובהם ציד-קולות בשטח וציד-קולות טלפוני. ציד-קולות בשטח נעשה בסגנון שיווק ישיר מדלת לדלת במחוז, מיקוד-דואר או יחידה גאוגרפית אחרת. לסוג כזה של ציד-קולות ישנו היתרון שאנשים ייאותו בדרך-כלל להיפתח ולדבר עם אדם פנים אל פנים ואף ליטול לידיהם חומרי תעמולה ושלטים לתלייה בביתם. ציד קולות בשטח יכול אף להבטיח שלמות בביצוע כאשר צוותים נשלחים לכול בית ובית. ציד קולות בשטח נעשה על פי רוב על ידי אדם בודד או צוות של שניים, שניהם יחדו או המחלקים ביניהם את הרחוב או הבניין. בעבור הקבלנים המפעילים את ציידי-הקולות בשטח הישג מיטבי יהיה הפעלת הציידים במקום עבודתם הנוכחי או הקודם, דבר המכונה גם "הקרנה למקום-העבודה". יש בנמצא יועצים הפועלים בשיתוף פעולה עם הקבלנים המעוניינים ללמוד עוד על סוג זה של ציד-קולות. שיטה זו מבצעת אופטימיזציה של הזמן אותו משקיע המועמד על שיחות עם מצביעים בכוח. ציד-קולות טלפוני מתאפיין בגישה קלה ומהירה יותר לקבוצת-המטרה מאשר ציד-קולות בשטח. ניתן להשאיר הודעה בתא הקולי ומאמץ המתנדבים הרבה יותר קל. סביבה טכנולוגית מתקדמת תאפשר למנהלי ציד-הקולות לשלוט בזמן אמת במעשי המתנדבים ולתעדם. באזורים כפריים זוהי הדרך היעילה היחידה לבצע ציד-קולות. בתי-דירות אף הם נוחים יותר להוות יעד לציד-קולות טלפוני מאחר שיושביהם אינם מורגלים בפתיחת דלתם לזרים ועשויים אף לראות בכך מטרד. עם זאת, ישנם מספר חסרונות לשיטה זו. מצביעים רבים מביעים מורת-רוח רבה מכול דבר המזכיר טלמרקטינג. השגת רשימת טלפונים מדויקת ועדכנית של כל תושבי המחוז היא מלאכה קשה ויקרה, כאשר אחוזים ניכרים ממנה נעשים בלתי-רלוונטיים כעבור חודשים מספר. עם זאת, בהסתמך על ניסיונם של קבלני ציד-הקולות, כאשר נעשה בדרך הנכונה, ציד-קולות טלפוני עשוי להיות בעל השפעה רבה. חשיבות עליונה לציד-קולות טלפוני מוצלח ניתנת להכנה בקפידה של דברי הטלפנים והקפדה על גישה חיובית מצדם כלפי קבוצת-המטרה.