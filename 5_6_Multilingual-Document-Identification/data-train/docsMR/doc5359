Воліс написав останній рядок уже після закінчення зйомок, і Богарта викликали для озвучення через місяць. Джуліус Епстейн пізніше зауважив, що «у сценарії було більше «попкорну», ніж у штатах Канзас і Айова разом узятих. Але немає нічого кращого, ніж коли це «працює». Особливе значення має поєдинок пісень. У Ріковому кафе Штрасер із невеликою групкою офіцерів, зібравшись навколо Семового піаніно, співають «Вахту на Рейні». На прохання Ласло оркестр починає грати «Марсельєзу». Як наслідок, усі відвідувачі кафе підводяться і з викликом підхоплюють пісню, змушуючи німців піти. У саундтреку «Марсельєзу» виконує повний оркестр. Спочатку планувалося використати для цієї ключової сцени пісню «Horst Wessel Lied», яка була де факто другим гімном нацистської Німеччини, але ця пісня все ще була захищена авторським правом у країнах, що не входили до складу союзників. Частково емоіційний вплив фільму пояснюється великою кількістю вигнанців і біженців із Європи серед статистів та виконавців дрібних ролей. Свідок зйомок поєдинку пісень, Гармец, зазначає, що чимало акторів розплакалися, і вона усвідомила, що вони самі біженці. Ці біженці, на думку Гармец, привнесли розуміння відчаю, недоступного головним акторам. А от німцям доводилося приховувати свої почуття. За іронією долі їх часто запрошували грати нацистів, від яких вони самі втекли. Воєнна інформаційна адміністрація заборонила показ фільму військам у Північній Африці з огляду на те, що він може викликати невдоволення прихильників Віші в регіоні. У літературі оповідання Роберта Кувера «Ти повинна це пам'ятати» використовує точні цитати зі стрічки, і точно відтворює секс-сцену між Ріком та Ільзою, а науково-фантастична повість «Дитячий час» із серії «Війни між людьми і кзинами», свореної Лері Нівеном, має сюжет, чимало складових якого запозичено в «Касабланці». У 1989 році стрічка була відібрана для зберігання в Національному реєстрі кінофільмів Сполучених Штатів, як «культурно, історично та естично значима». Джуліус Епстейн двічі робив спробу поставити фільм як мюзикл на Бродвеї, в 1951 й 1967 роках, обидва рази безуспішно. П'єса-першооснова «Усі приходять до Ріка» без особливого успіху ставилася в Ньюпорті, Род-Айленд, у серпні 1946, і в Лондоні у квітні 1991.
