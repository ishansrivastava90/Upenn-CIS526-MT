Lie var gift tre ganger, og hadde barn i to av disse ekteskapene. Hans siste kone var sangerinnen Gunvor Evjen Lie. Under tyskerne angrep Norge i 1940, var Lie fremdeles i Kirkenes. Han reiste via Finland og Sverige, og kom seg inn i Norge 19. april 1940. Den 21. april meldte han seg for Hærens Overkommando til tjeneste. Han ble satt inn i et nyopprettet militærpoliti i området Ringebu, ettersom han var vernepliktig kaptein. Den 30. april ble han tysk krigsfange i nærheten av Lesja, men frigitt etter kort tid etter å ha avgitt æresord på ikke å slåss mere mot tyskerne. Jonas Lie gikk krigsskolen i 1919, og ble beskikket til kaptein i 1935. Lie ble forøvrig oppnevnt som justisminister i Quislings kortlivede kuppregjering 9. april 1940, noe han tok avstand fra. Dette ble også offentliggjort i Finnmark Radio, i samtaler med C.J. Hambro, og til svenske journalister. Han sendte også et telegram til Quisling med denne beskjed. En periode var Lie ved felten med Waffen-SS i Leibstandarte SS Adolf Hitler på Balkan. Fra 1942 til 1945 var han politiminister i Vidkun Quislings regjering. I denne stillingen var han ansvarlig for aksjonene mot jødene og omdanningen av politiet til et nasjonalsosialistisk redskap, og han var pådriver for dødsdommen mot politimannen Gunnar Eilifsen. Sammen med NS-mannen Johan Andreas Lippestad ledet han også tvangsevakueringen av Finnmark i 1944. Lie barrikaderte seg på Skallum gård i Bærum i maidagene 1945 sammen med fylkesfører og nylig utnevnt leder av Statspolitiet Henrik Rogstad. 8. mai ble også justisminister Sverre Riisnæs på Lies ordre hentet til Skallum av en stabsleder i Germanske SS Norge. Sammen med de tre var opprinnelig en gruppe frontkjempere, SS-menn og statspolitifolk. Det ble gjentatte ganger via telefon og kurer forsøkt å mobilisere forsterkninger, uten hell. De gjenværende reiste da fra gården, med unntak av Lie, Rogstad og Riisnæs. Fra de neste dagene er det bevart to ulike avskjedsbrev, ett med tre underskrifter. Her heter det at de tre «foretrekker å ta sine liv som frie menn». Riisnæs overga seg til Hjemmefronten 11. mai. Da Skallum ble inntatt ble Rogstad funnet skutt. Lie ble funnet død på en sofa uten tegn på ytre skader. Rogstad var truffet av to skudd, det ene avfyrt med hans egen pistol. Riisnæs innrømmet å ha avfyrt det andre skuddet, og det ble antatt at dette var gjort som ledd i en selvmordspakt.  Lies faktiske dødsårsak er ikke kjent, men det ble i samtiden opplyst at han skal ha dødd av en kombinasjon av alkoholkonsum og en generelt redusert helsetilstand.