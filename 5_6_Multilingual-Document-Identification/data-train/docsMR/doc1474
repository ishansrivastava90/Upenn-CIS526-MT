Pripoved govori o mladeniču, ki ga oče zaradi svoje stave še nerojenega daruje zelenemu možičku. Ta kasneje dvajsetletnega mladeniča spremi na drugi svet in ga napoti v rajsko deželo. S pomočjo čarobnih rekvizitov premaga vse ovire na poti in res pride tja, kjer najde svojo srečo. Glavna književna oseba te pripovedi je ribičev sin, ki je kasneje omenjen kot mladenič.  Stranske književne osebe pa so ribič, tovariši, zelen možiček, razbojniki, grajska gospodična, zaljubljena avša, starešina, župnik in ženin. Književni čas je neopredeljen, prostor oz. kraj dogajanja je v začetku nekje ob morju, kasneje pa v rajski deželi. ∙ 3 – v treh dneh, tri cente rib, tretji dan, treh strašnih razbojnikov, tretjo noč, malo manj kot tri leta, tri dni ∙ 9 – v deveti deželi ∙ 100 – sto klafter Nekdo junaka nekam pošlje – Junaka neposredno nekam napotijo. Odpravi se po danem ukazu.  Zeleni možiček mladeniču ukaže naj si poišče rajsko deželo. Junak zapusti dom – Junak se odpravi z namenom, da bi nekaj našel. Na poti ga čakajo različne prigode. Dogajanje se razvija naprej, pride do zapleta pravljice. V pravljico vstopi nov lik.  Mladenič se odpravi na pot z namenom, da bi našel rajsko deželo. Med potjo pride v roke razbojnikom. Junak prejme čudežno sredstvo – Junak prejme predmete, ki imajo čudežno lastnost. Junak te predmete ukrade. Mladenič razbojnikom ukrade predmete s čudežno močjo. Junaka nekdo privede na kraj – Junaku nekdo pokaže pot. Mladeniču veter pove, kje lahko najde rajsko deželo. Premostitev prvotne nesreče – Začaran je spet odčaran. Mladenič s poljubom odčara zakleto grajsko gospodično. Junaka zaznamujejo – Junak dobi prstan. Grajska gospodična mladeniču podari čudodelni prstan. Junak se poroči – Junak se poroči in dobi nevesto. S tem se pravljica konča. Mladenič se poroči z grajsko gospodično in tako se pripoved srečno konča. Pomembnejši liki v pripovedi so ribičev sin, zelen možiček, ribič, kača, klobuk, plašč, čevlji ter čudodelni prstan. Ribič je prikazan kot pošten človek, ki pa se rad hvali. V težavah mu pride na pomoč zelen možiček, ki mu zaradi svoje pravičnosti pomaga šele potem, ko mu ribič ponudi svojega nerojenega sina. Oba se držita svojih obljub. Ribičev sin se rodi z žalostno usodo, da bo moral pri dvajsetih letih zapustiti svoj dom. Vendar mu to ni prav nič težko, ne upira se svojemu očetu. Izkaže se za dobrega, poslušnega, pogumnega in iznajdljivega. Kača se z mladeničevim poljubom preobrazi v prelepo grajsko gospodično. Izkaže se za zvesto, saj na vrnitev svojega mladeniča čaka tri leta.   V pripovedi so prisotni predmeti s čudežno močjo, ki pomagajo mladeniču priti do rajske dežele in do srečnega konca. V pripovedi je zanimiv lik ribičevega sina, ki se rodi z žalostno usodo, da mora pri svojih dvajsetih letih zapustiti dom in oditi z zelenim možičkom. Pričakovali bi lahko, da se bo sin upiral svoji usodi, da se bo upiral očetu, ki ga je popeljal do zelenega možička. Vendar ne. Mladenič se ni prav nič upiral. Še tolažil je očeta, da se bo vse srečno končalo in naj se nikar ne boji zanj. Kot da bi vedel, da ga čaka srečen konec v rajski deželi. Pripoved se konča s srečnim koncem. Kljub vsem preprekam in težavam na poti pride mladenič v rajsko deželo, kjer se poroči s samo grajsko gospodično.