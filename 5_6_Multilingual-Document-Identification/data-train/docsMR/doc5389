Tabloul clinic este sărac. fibrosarcomul este aproape total nedureros, cu excepţia situaţiilor când comprimă nervii din vecinătate.   Diagnosticul clinic se bazează pe evidenţierea prin palpare a unei mase globuloase, unice, de consistenţă fermă, imprecis delimitată, situată aproape întotdeauna profund, sub fascia superficială.   În formele avansate, fibrosarcomul poate deforma regiunea unde este situată, poate dezvolta mai mulţi lobi, poate să adere la piele care devine mai caldă, uneori cu ectazii venoase superficiale, roşie-maronie, infiltrând-o şi chiar ulcerând-o şi evoluând în afară, fungiform. Poate să adere şi la osul vecin.   Unele fibrosarcoame congenitale pot avea mărime monstruoasă încă de la naştere. Fibrosarcomul creşte rapid, dublându-şi volumul în câteva săptămâni. 4) M - metastaze la distanţă IIA - G2, T1, N0, M0 IIB - G2, T2, N0, M0 IIIA - G3, T1, N0, M0 IIIB - G3, T2, N0, M0 IVA - G1-3, T1-2, N1, MO IVB - G1-3, T1-2, N0-1, M1 Pe suprafaţa de secţiune, aspectul şi consistenţa depind de numărul fibrelor de colagen. Tumora poate avea fie aspect encefaloid, omogen, cu zone hemoragice, în FS dominate de celule, fie aspect mai ferm şi mai fibros, în fibrosarcoame dominate de fibre de colagen. Tumora conţine în toate cazurile celule fuziforme cu un singur nucleu ce produc fibre reticulare şi fibre de colagen. În fibrosarcomul mai puţin diferenţiat, predomină fibrele reticulare ce înconjoară celulele. În fibrosarcomul mai diferenţiat, fibrele de colagen sunt mai abundente, formând mănunchiuri şi benzi adesea paralele între ele. De obicei, gradul histologic este acelaşi în toată tumora, inclusiv în recurenţele locale şi în metastaze.   Cu timpul, fibrosarcomul prezintă arii mixoide iar la periferia tumorii poate fi observată o infiltraţie inflamatorie. Pseudocapsula aparentă la examenul macroscopic este întotdeauna iluzorie la examenul histologic. 1) Histiocitomul fibros malign acesta apare însă la o vârstă mai avansată şi este caracterizat histologic printr-o structură mai puţin uniformă decât aceea a FS, cu prezenţa de celule tumorale gigante, multinucleate. Histiocitomul fibros malign poate avea şi arii cu fibre de colagen.   2) Neurinomul malign este adesea dureros. Îşi are originea întotdeauna într-un trunchi nervos. Histologic, celulele sunt dispuse rareori în mănunchiuri paralele distincte. 3) Sarcomul sinovial monofazic cu celule fuziforme diagnosticul diferenţial este dificil. Pentru sarcomul sinovial pledează localizarea juxtaarticulară şi afectarea unui nodul limfatic regional. 4) Leiomiosarcomul este luat în consideraţie atunci când conţine arii cu celule fuziforme. La adult, recurenţa locală este obişnuită după rezecţiile marginale ale tumorii. Ea este întâlnită la > 50% din cazuri. La copii, tratamentul poate fi mai conservator. Radioterapia şi chimioterapia au eficacitate modestă şi inconstantă. Ele vor fi folosite ca adjuvante în fibrosarcomul gradele 3 şi 4.
