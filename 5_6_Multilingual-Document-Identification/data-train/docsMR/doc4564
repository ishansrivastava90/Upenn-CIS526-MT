Бели Искър е село в Западна България. То се намира в Община Самоков, Софийска област. Селото отстои на 72 км южно от столицата - София, на 7 км южно от град Самоков  и на 10 км. от Боровец. В селото са запазени исторически чешми и кладенци като "Войнишкото чешме", "Кадън кладенец" и "Бельов кладенец". Голяма историческа местност е „Демир капия“, където стават най-големите сражения по време на Освобождението от турско иго. В Бели Искър има идея за изграждане на ски-лифт и писта, която да свърже селото с връх Ястребец. Над селото се намира Бели Искър. Тук се намира една от най-високопланинските централи в страната. Черквата „Успение Богородично“ е построена през 1847 г. Тази църква също има история. В селото се разказва, че през 1912 г. тук се е венчал Яворов за Лора. По-късно в пещерата „Каменна колиба“ Яворов се среща с Яне Сандански, където правят заверата. Пещерата се намира на 5 км южно от селото. На 1 км над селото започва "Централен Рилски резерват". Той е най-големият в България и един от най-големите в Европа. Създаден е с цел да се съхранят горски, субалпийски екосистеми, образуващи уникален природен комплекс. Площта на резервата е 12 393,7 ха и обхваща значителна територия около Бели Искър и връх Мусала. В селото има Местно туристическо сдружение "Бели Искър". Основните цели на сдружението са подпомагане и съдействие за устойчиво развитие на туризма в региона на село Бели Искър и утвърждаване на региона като туристически и курортен център. Всяка година сдружението организира традиционния „Празник на Рилския зелник” и рок фестивал „Рок в Рила”. Забележителностите в парка са много, но няма по забележително от дивите животни,които могат да се видят по всяко време в парка.Те са защитени,също така и растениятя,има и защитени видове,записани в червената книга. Навсякаде в парка са построени масички с пейки,за да могат туристите да се настанят удобно, също така и специални места за палене на огън,които са отбелязани с маркировка и ако не бъдат спазвани се налагат глоби. Всеки трябва да види тази красота,но и да я пази.Посетете това място,няма да съжалявяте!