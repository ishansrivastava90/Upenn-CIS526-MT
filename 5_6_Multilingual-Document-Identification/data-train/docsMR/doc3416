Torni külgedel asusid sihturi ja laaduri sisse-väljapääsu luugid, esialgu ühepoolsed ja alates F1 mudelist kahepoolsed. Luukidel ja torni külgedel olid vaatluspilud. Torni tagumisel küljel olid kaks väikest luuki millest sai vajadusel tulistada käsirelvadest. Osadel masinatel H ja J mudelitest tänu ümber torni paigutatud ekraanidele vaatluspilud ja väikesed luugid puudusid. Mootori jahutuseks kasutati vedelikjahutust. Mootorist vasakul paiknes radiaator, paremal olid aga kaks ventilaatorit. Transmissioon koosnes kardaanülekandest, kolmekettalisest kuiv hõõrdsidurist, käigukastist, planetaarsest pöördemehhanismist ning külgmistest ülekannetest ja piduritest. PzKpfw IV esimene mudel Ausf. A oli Panzer IV katsepartii, mida toodeti 35 masinat, millest 5 saadeti täiendavatele katsetustele, 30 aga võeti relvastusse ning osalesid sõjategevuses kuni 1941. aastani. Tanki korpuse, radisti ja juhi esine somusplaat oli radisti ees tagasiastega ning radisti ja juhi peade kohal olevad luugid olid ehitatud kahepoolsed. Korpuse esiseina radisti ette oli paigutatud kuulkinnitusega liikuv kuulipilduja. Soomus korpuse esiküljel oli 15 mm ning torni esiküljel 20 mm. A mudeli generaator ja elektrimootor. Torni tagaosas paiknes silindrikujuline komandöritorn kuue vaatepiluga. A/B/C mudelid olid peamiselt ehitatud katsemasinateks ning neid kasutati enamjaolt õppemasinatena, kuid mõningad masinad saadeti väeosadesse ning osalesid sõjategevuses kuni 1943. aastani. Juulist oktoobrini 1940 ehitati 42 Panzer IV Ausf.D-d ümber veealusteks tankideks, masinad tehti hermeetiliseks ning neile lisati 6 - 15 meetri pikkused õhutorud, hiljem asendati need 3,5 meetristega. Aprillis 1940 ehitati 16 D-mudelit ümber sillapaigaldajaks. 1941. aastal relvastati üks masin D-mudelist 50 mm suurtükiga KwK39, millel raua pikkust 60 kaliibrit. Otsustati ümberrelvastada ka kõik ülejäänud D-mudelid, kuid 1942. aastal tootmisse läinud F2 mudeli 75 mm suurtükk osutus tunduvalt efektiivsemaks ja see plaan jäigi teostamatta. 1942-1943 saadeti mõningad Pz. lV Ausf.D-d kapitaalremonti ning needki relvastati sarnaselt Pz. lV Ausf.F2-ga. Veebruaris 1942 ehitati kaks masinat ümber liikursuurtükkideks ning relvastati 105 mm haubitsa K18-ga. 1940. aasta lõpul valmis firmas FAMO E-mudeli baasil ehitatud katsemasin PzKpfw IV Ausf. E mit Schachtellaufwerk, mille kanderattad olid paigutatud nn. malekorras ning ülevalt toetasid roomikuid neli väikest tugirullikut. Lõpuks mõisteti, et 75 mm lühikeseraudne suurtükk, mille mürsu algkiirus oli kõigest 385 m/s oli vastasolevate inglise "Mathildade" ja venelaste T-34-de ja KV-de vastu võimetu ning peale 462 F-mudeli valmimist tema tootmine katkestati. Uue relvaga masinad said tähiseks PzKpfw Ausf. F2, esimesed 462 masinat aga PzKpfw Ausf. F1. Hiljem relvastati 25 masinat F1 seeriast ümber sarnaselt F2-le. Ühest G-mudeli masinast valmistati prototüüp liikursuurtükile "Hummel". Esimesed Panzer IV sai kõige ustavam Saksamaa liitlane Ungari. Mais 1942 saadeti sinna 22 F1 mudelit ning septembris veel 10 F2 mudelit. Kõige suurem partii anti üle sügisest 1944 kuni kevadeni 1945, mil erinevatel andmetel sai Ungari 42 kuni 72 Ausf. H ja Ausf. J masinat. Oktoobris 1942 sai oma esimesed 11 Panzer IV Ausf. G masinat nõukogude vägede vastu, kuid peale Rumeenia üleminekut hitlerivastase koalitsiooni poole, ka Wehrmachti vastu. Ajavahemikul septembrist 1943 kuni veebruarini 1944 anti 97 Ausf. G ja H mudelit Bulgaariale. 1944. aasta septembris osalesid need masinad aktiivselt lahingutegevuses, osutudes võimsaks löögijõuks ainsa Bulgaaria tankibrigaadina. Kuni 1950. aastani olid 11 seda tüüpi masinat kasutusel Bulgaaria armees. 1943. aastal sai mõningad F1 ja G mudeli masinad ka Horvaatia. 1944. aastal anti 14 Ausf. J tanki kuulipildujatega DT. Aastatel 1949 - 1950 seadistasid soomlased oma Panzer IV ümber sapöörmasinateks, kuid aastatel 1951 kuni 1962 kasutati neid vaid treeningmasinatena. Ajavahemikul 1941 kuni 1943 sattus Punaarmee kätte üsna palju Panzer III-sid, StuG III-sid ja Panzer IV-sid. Osa masinaid võeti ajutiselt ka kasutusele, kuid osadest ehitati liikursuurtükid nagu näiteks SU-76i ja SG-122A. Peale Saksamaa kapituleerumist anti 165 Panzer IV Tšehhoslovakkiale, kus peale mõningast remonti kasutati neid masinaid kuni 50-ndate aastate alguseni. Peale Tšehhoslovakkia kasutati peale Teist maailmasõda PzKpfw IV-id Hispaania, Türgi, Prantsusmaa, Soome, Bulgaaria ja Süüria armees. Pz. IV saabusid Süüriasse 40-ndate aastate lõpus sõjalise abina Prantsusmaalt, kohalike tankistide väljaõppeks olid aga kohal endised Panzerwaffe ohvitserid. Täpne Süüria armees kasutatud tankide arv on teadmata, kuna sinna saabus 50-ndatel aastatel Hispaaniast veel 17 Ausf. H masinat ning 1953. aastal teadmata arv tanke H ja J modifikatsioonist ka Tšehhoslovakkiast. Lahingutegevuses osalesid need masinad Golani kõrgendikele. Järgmises, Kuuepäeva sõjas kaotas Süüria aga ka oma viimase Panzer IV.