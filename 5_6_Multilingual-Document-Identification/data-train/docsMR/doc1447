Povod in vzrok za vojno je bila iraška invazija na Kuvajt črpanje nafte znotraj iraškega ozemlja. Temu so sledile ekonomske sankcije s strani ZDA. Pred prvo svetovno vojno je Kuvajt spadal pod provinco otomanskega imperija. Pod sam Irak, Kuvajt ni nikoli spadal. Po prvi svetovni vojni so z nafto bogato provinco po nareku kolonialne velesile Velike Britanije nasproti kakršnikoli geografski ali etnični logiki, ločili od Basre in ustvarili državo Kuvajt, ki je bila dolgo pod britansko nadoblastjo in je šele kasneje postala neodvisna monarhija. Irak ni priznaval legitimnosti kuvajtske neodvinosti, vendar do 1990 ni bilo storjeno nič konkretnega, da bi se obstoj nove države postavil pod vprašaj. Problem pa je obstajal še v tem, da se meje med Kuvajtom in Irakom niso nikoli dokončno določile in nasprotja so rastla do ustanovitve nevtralnega območja med državama. Po iransko-iraški vojni v 80. letih je bil Irak hudo zadolžen pri nekaterih arabskih državah. ameriških dolarjev. Irak je upal, da bi z nižanjem kvote črpanja nafte pripeljal do zvišanja cene in, da bi tako lažje poravnal svoje dolgove. Nasprotno pa je Kuvajt črpal vedno več, cena je padala in Kuvajt se je pripravljal na rešitev mejnih sporov v lastno korist. Irak je poleg tega trdil, da je sam nosil breme vojne proti Iranu, da je s tem tudi Kuvajtu dobrinesel številne prednosti, in da bi tako morala Kuvajt in Saudova Arabija iraške dolgove anulirati ali se o njih vsaj pogajati. Proti koncu julija 1990 so pogajanja med Kuvajtom in Irakom stagnirala in Irak je namestil svojo vojsko na meji s Kuvajtom. Vmes se je Saddam Hussein srečal z ameriško veleposlanko v Iraku, April Glaspie. Ta je sicer pokazala nekaj skrbi glede postavitve vojske, vendar ni bilo večjih nasprotovanj. ZDA so celo obljubile, da se v morebiten konflikt ne bodo vmešale. Hussein je pogovor dojel kot nezanimanje ameriške vlade za notranjearabske konflikte in kot zeleno luč za svoje prihodnje akcije v odnosu do Kuvajta. 2. avgusta 1990 so iraške sile vdrle v Kuvajt in zasedle pomembnejše strateške točke v deželi, vključno s palačo emirja. Vojaki so uničevali medicinsko in siceršnjo preskrbo države in prevzeli medije, poleg tega je iraška vojska ugrabila številne zahodne turiste kot talce. Irak je nato postavil 'osvobojeno kuvajtsko' marionetno vlado pod vodstvom Alaa Husseina Alija. To so nato kmalu razpustili in razglasili dele Kuvajta za podaljšek province Basre, ostali del pa za devetnajsto iraško provinco. 12. avgusta 1990 je Saddam Hussein ponudil umik iraških vojakov iz Kuvajta, če bi se tudi Sirija umaknila iz ilegalno zasedenih območij v Libanonu in Izrael vrnil vsa območja osvojena v vojni leta 1967. Poleg tega je Irak zahteval pogajanja med Irakom in ZDA glede naftnega sporazuma, glede varnostnih interesov obeh držav, glede stabilnosti zalivske regije in glede rešitve finančnih in ekonomskih težav Iraka. Konec decembrat je Irak spet ponudil novo rešitev. Predlog je ponudil umik iz Kuvajta, če bi se ZDA odrekle napadu med umikom, če bi tuje sile zapustile regijo, če bi se dosegel sporazum o Palestini, če bi se iz regije umaknilo nuklearno orožje. Američani so predlog sprejeli kot "zanimiv", saj ni zahteval mejnih pogajanj in je kazal na iraški interes prekinitve spora na osnovi pogajanj. Ameriška vlada je predlog takoj zavrnila. Takoj po iraški invaziji v Kuvajt, so v ZDA ustanovili društvo za svoboden Kuvajt. S sredstvi 14 milionov dolarjev, ki so prišli od kuvajtske vlade, je to društvo začelo medijsko kampanjo, kjer so razlagali, kako iraški vojaki jemljejo kuvajtske otroke, jih polagajo na tla in pustijo umirati. Na televiziji so se kazali zrežirani posnetki, Varnostni svet in ameriški kongres sta dobivala ponarejene dokumente. Po osvoboditvi Kuvajta pa se je kar nekaj izmišljenih zgodb glede slabega ravnanja s civilisti, izkazalo za resnične. Iračani so aretirali in ubijali ljudi, državico so izropali in številne ljudi iz Kuvajta so nasilno prepeljali v Irak. Nekaj mirovnih pogodb so predlagali, sklenili niso nobene. ZDA so zahtevale, da se Irak brezpogojno umakne iz Kuvajta. Irak je rekel, da se bo umaknil istočasno, kot se bo Sirija umaknila iz Libanona in Izrael iz Zahodnega brega, Gaze in golanskih planot. 12. januarja 1991 je nato ameriški kongres odločil, da bo z vojaško silo Iračane pregnal iz Kuvajta. 22. februarja 1991 je Irak pristal na premirje, ki ga je predlagala Sovjetska zveza. Sporazum je predvideval, da se Irak v časovnem okviru treh tednov umakne na svojo izhodiščno pozicijo pred napadom, temu pa bi sledilo premirje. Sporazum je tudi zahteval kontrolo umika in premirja s strani Varnostnega sveta Organizacije združenih narodov. ZDA so predloge odklonile, vendar obljubile, da iraških sil pri umiku ne bodo napadle, Iraku pa so dale 24 ur časa, da z umikom tudi začne. Konec februarja so Američani začeli vojno na tleh, kmalu zatem je konvoj ameriških marincev vdrl globoko v iraški teritorij in ujeli na tisoče iraških vojakov in dezerterjev. Ena največjih skrbi, da bi Irak lahko uporabil kemično orožje, se na srečo ni uresničila. 26. februarja so se iraške sile začele umikati iz Kuvajta, medtem so poškodovale nekaj kuvajtskih naftnih polj in povzročile skorajšnjo naravno katastrofo, ko so poskrbeli za to, da so se ogromne količine nafte izlile v perzijski zaliv ali zgorele. Iraške sile, ki so jih spremljali tudi iraški in palestinski civilisti, so se umikali po glavni cesti, ki je povezovala Kuvajt in Irak. Zavezniki so jih številne ure bombardirali in cesta je dobila vzdevek Highway of Death. Bombardiranje na umikajoče se vojake je veliko analitikov ocenilo kot vojni zločin, tudi bivši ameriški pravosodni minister Ramsey Clark. 27. februarja je predsednik Bush proglasil premirje. Mirovna konferenca je potekala na jugu Iraka, na malem območju tik ob meji, ki so ga zasedle zavezniške sile. Na severu so Kurdi zaupali ameriškim obljubljam, da bodo podprli ljudsko vstajo in se začeli boriti. Američani svojih obljub niso uresničili, iraški generali pa so brutalno obračunali z lahkovernimi Kurdi. Posledično tej akciji je na milione Kurdov pobegnilo v kurdske dele Turčije in Irana. V Kuvajtu je oblast ponovno prevzel emir in nadaljeval konzervativno vlado, ki je sedaj delovala proti domnevnim kolaboratorjem. Več sto ljudi je moralo državo zapustiti.