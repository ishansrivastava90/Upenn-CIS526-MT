V četrtem krogu je vodilni v prvenstvu Villeneuve zapeljal v bokse in zamenjal neprimerne pnevmatike za suho stezo za dežne, le malo pa je manjkalo da pri vhodu v bokse ni trčil v zid. Do konca četrtega kroga je prednost Schumacherja znašala že 17 sekund pred Fisichello, med drugo in peto uvrščenem pa je bila razlika le dve sekundi. Villeneuve je zaradi postanka padel na 18, mesto za Larinija. Ralf Schumacher je naredil manjšo napako, kar je izkoristil Herbert in rojaka prehitel. Larini se je zavrtel kar dvakrat v tem krogu, med tem pa je Frentzen opravil počasen postanek v boksih za dežne pnevmatike. Sauberja v dežju nista imela dobrega oprijema, kljub tema pa je Herbert napadal Fisichello, med tem pa je Michaela Schumacherja v ovinku Mirabeau nekoliko zaneslo, Barrichello se je prebil na drugo, Ralf Schumacher pa s prehitevanjem Fisichelle na tretje mesto. V 7. krogu je imel Schumacher že 27 sekund prednosti pred Barrichellom. Trulli je med umikanjem Frentznu trčil v ogrado. V desetem krogu je v ogradi končal še Herbert, Berger pa je moral po rahlem trčenju v ogrado ovinka Mirabeau menjati sprednje krilce. Frentzen se je prebil že na 15. mesto, med tem pa je Ralf Schumacher v ovinku Casino Square trčil, izgubil kolo in moral odstopiti. Villeneuve je bil zelo počasen, ko pa ga je za krog ujel Schumacher, je Kanadčan nenadoma začel voziti dve sekundi na krog hitreje in prehitel Nakana. Do konca 15. kroga je imel Schumacher že pol minute prednosti pred Barrichella, ki je imel še 17 sekund prednosti pred Fisichello, Panis je zaostajal še za sedem sekund, nato pa sta sledila še Irvine in Salo. Schumacher je končno uspel za krog prehiteti Villeneuva, Barrichello in Panis pa sta bila najhitrejša dirkača na progi. Alesi je bil tik za Salom na petem mestu, toda zavrtel se je v ovinku Portier in nekoliko kasneje tudi odstopil. Villeneuve je bil ponovno v boksih, kmalu po vrnitvi pa je trčil v ogrado in odstopil. Njegov moštveni kolega, Frentzen, pa se je prebil na deseto mesto. Panis se je približeval Fisichelli, Larini pa je v 23. krogu odstopil zaradi poškodovane zadnje desne pnevmatike. Točno na polovici dirke, eno uro po štartu, je na postanek zapeljal vodilni Schumacher. Med tem pa se je Dvoboju Panis-Fisichella priključil še Irvine. Panis je pri bazenu uspel Fisichello prehiteti, kmalu pa je podobno uspelo še Irvinu. Schumacher je za krog prehitel rojaka Frentzna v Williamsu, ki je držal deveto mesto. V 36. krogu je bil vrstni red Schumacher, Barrichello, Panis, Irvine, Salo, Fisichella, Magnussen, Verstappen, Frentzen, Katayama, Nakano in Berger. Frentzna je odneslo s proge toda rešil se je na pomožno cesto in se vrnil nazaj na stezo. Panis je zapeljal na postanek, prav tako pa tudi Frentzen. Med tem pa je Nakano s Prostom obtičal v ovinku Casino Square. Na postanek je zapeljal tudi drugo uvrščeni Barichello. Vrstni red je bil zdaj Schumacher, Barrichello, Irvine, Panis, Salo, Fisichella, Magnussen, Verstappen, Berger in Katayama. Le tri minute pred koncem dirke se je Magnussen v šikani zavrtel, toda lahko je nadaljeval. Schumacher je pripeljal začel krog, ko je bilo še dve minuti do konca. To je pomenilo, da bi moral odpeljati še dva kroga, toda tik pred ciljem je močno upočasnil in prečkal ciljno črto sekundo po izteku dveh ur, kar je pomenilo da je že zmagovalec dirke.