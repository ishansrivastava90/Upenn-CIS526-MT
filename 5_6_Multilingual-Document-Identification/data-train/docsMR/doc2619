ম্যালকম লিট্‌ল ১৯২৫ সালের ১৯শে মে মার্কিন যুক্তরাষ্ট্রের নেব্রাস্কা রাষ্ট্রের ওমাহা শহরে একটি খ্রিষ্টান আফ্রিকান-মার্কিন পরিবারে জন্ম গ্রহণ করেন। আর্ল লিট্‌ল এবং তার দ্বিতীয় স্ত্রী লুইস লিট্‌লের সাঁত সন্তানদের মধ্যে ম্যালকম লিট্‌ল ছিলেন চতুর্থ। তাঁর বাল্যকালে পিতার কাছ থেকে কৃষ্ণাঙ্গদের গৌরব ও নিজের আত্মবিশ্বাস গোড়ার সম্পর্কে জ্ঞানধারন এবং জাতি নিয়ে তাঁর নিজের অভিজ্ঞতা, তাঁর প্রাপ্তবয়সে একটি গুরুত্বপূর্ণ ভূমিকা পালন করে। তাঁর বয়স তেরো হলে তাঁর পিতা মৃত্যুবরণ করে এবং তাঁর মাতা মানসিকভাবে অসুস্থ হয়ে যাওয়ার ফলে তাঁর মাতাকে আ্যসাইলামে ভর্তি হতে হয়। অনেক পালক পরিবারদের মাঝে ধারাবাহিকভাবে থাকার পর, বস্টন এবং নিউ ইয়র্ক শহরে ম্যালকম লিট্‌ল বেশ্যামী, ছিনতাই এবং অন্যান্য অপরাধমূলক কাজে নিযুক্ত থাকেন। ১৯৪৬ সালে পুলিশ তাঁকে গ্রেপ্তার করে এবং আদালত তাঁকে সাজা দেওয়ার জন্য আট থেকে দশ বছরের জন্য কারাদন্ডের আদেশ দেয়। বন্দিকালে ম্যালকম লিট্‌ল শিয়া ইসলামে ধর্মান্তরিত হন এবং একটি ইসলামী দল, নেশন অব ইসলামের সদস্য হন। ১৯৫২ সালে তাঁর বন্দির শর্তাধীন মুক্তি হলে তিনি তাঁর বংশনাম সরিয়ে এক্স  রাখেন এবং ম্যালকম এক্স  হিসাবে পরিচয় লাভ করেন। ম্যালকম এক্স পরে নেশন অব ইসলামের অন্যতম নেতা ও প্রধান মুখপাত্র নিযুক্ত হন। অন্তত বারো বছরের জন্য ম্যালকম এক্স নেশন অব ইসলামের সদস্য হিসাবে প্রচারমাধ্যমে জনতার মধ্যে পরিচিত ছিলেন। ১৯৫৮ সালে বেটি স্যান্ডার্সের সঙ্গে ম্যালকম এক্স বিবাহবন্ধনে আবদ্ধ হন। নেশন অব ইসলামের প্রধান, এলাইজাহ মুহাম্মাদের সাথে ম্যালকম এক্স-এর বিবাদ সৃষ্টি হলে ম্যালকম এক্স নেশন অব ইসলাম প্রস্থান করেন। নেশন অব ইসলাম প্রস্থান করার পর, ম্যালকম এক্স সুন্নী ইসলামে ধর্মান্তরিত হন এবং মক্কায় হজ করেন, যার পর থেকে তিনি জাতিভেদ অস্বীকার করেন। ম্যালকম এক্স আফ্রিকা এবং মধ্যপ্রাচ্যে ব্যাপকভাবে ভ্রমণ করে ছিলেন। তিনি একটি ইসলামী দল, মুসলিম মস্ক এবং সকল আফ্রিকান-মার্কিনদের জন্য একটি ধর্মনিরপেক্ষ দল, অরগানাইজেশন অব আফ্রো-আমেরিকান ইউনিটি প্রতিষ্ঠান করেন। নেশন অব ইসলাম প্রস্থান করার এক বছরের থেকেও কম সময়ের মধ্যে, ১৯৬৫ সালের ২১শে ফেব্রুয়ারি, নিউ ইয়র্কে ম্যালকম এক্স জনতার সামনে একটি বক্তৃতাদানের সময়, কিছু ঘাতক তাঁকে গুলি করে হত্যা করে।