Juliana passà la seva infància al Noordeinde i al de Huis ten Bosch a l'Haia. Es creà una petita escola al Palau de Noordeinde a on la princesa pogué atendre la seva educació primària envoltada de nens de la seva edat. El 30 d'abril de 1927 celebrà el seu divuitè aniversari i entrà en edat legal per succeir la reina Guillermina. Dos dies després s'incorporà al Consell d'Estat. De caràcter introvertit i vergonyós, mai fou una princesa glamurosa, tot i així, aviat es guanyà el respecte de la majoria del poble neerlandès. L'any 1927, la princesa ingressà a la Universitat de Leiden. Al seu primer any tingué assignatures com sociologia, jurisprudència, economia, història de la religió i ciència política. Més tard, s'interessarà a la història del Surinam, de les Antilles i d'Indonèsia. Bernat procedia d'una petita família principesca d'Alemanya, jove home de negocis i qualificat com un playboy. Juliana s'enamorà profundament, un amor que superà les proves de l'infidelitat i del temps. Malgrat tot, la reina Guillermina s'encarregà de fer firmar un document a Bernat en el qual ell es comprometia a no reclamar cap compensació econòmica en cas de divorci ja que ell no havia aportat res a la fortuna de la casa reial dels Països Baixos. La princesa Maria Cristina nasqué amb una greu deficiència de visió. Aquest fet i la manca de resposta per part de la medicina convencional, feu que la reina Juliana busqués en medicines alternatives una possible solució a la deficiència de la seva filla petita. La vinculació que mantingué amb una curandera amb fortes conviccions religioses provocà una greu crisi en el si de la monarquia neerlandesa. La senyora Hofmans arribà a influir tant la visió política de la reina que generà una crisi constitucional que dividí terriblement la Cort entre els partidaris de la reina i de la Hofmans d'una banda i els partidaris del constitucionalisme i del príncep Bernat de l'altra. Finalment, els partidaris del príncep Bernat amb el suport del primer ministre aconseguiren expulsar la senyora Hofmans i els seus partidaris i, fins i tot, es parlà, encara que no es portà a terme, de provocar l'abdicació de la reina i d'un possible divorci entre Juliana i Bernat. Amb l'ocupació dels Països Baixos l'any 1940, per part de l'exèrcit alemany, la família reial es refugià a Londres i a mesura que els atacs de la Luftwaffe es feren més continuats sobre la capital anglesa, la princesa Juliana i les seves filles es traslladaren a viure al Canadà. No fou fins l'any 1944 que pogueren retornar al país. Al llarg de Washington que recolzava la revolta pels seus alts continguts anticomunistes feren que l'any 1948 la reina Guillermina declarés la independència de la colònia. La jove reina suscitava la simpatia popular pel seu caràcter fàcil, el seu amor de la vida familiar i de la vida campestre, aficionada a la bicicletat i lluny de la pompositat de la cort. A l'inici del seu regne, aquesta simplicitat ferà perdonar-li les múltiples crisis institucionals que havien marcat la casa real neerlandesa. Quinze anys més tard, casaments 'indelicats' de dues filles i un escàndol de corrupció del seu espòs van canviar aquestat actitud positiva. L'any 1963 i el 1964 una nova crisi sacsejà la família reial. El dia 29 d'abril de 1964 es casava a la capella del Palau Borghese de Roma la princesa Irene dels Països Baixos amb el duc Carles Hug de Borbó-Parma. El protestantisme neerlandès rebutjava el casament d'una princesa neerlandesa amb el cap de la casa ultracatòlica dels Parma que eren, a més a més, caps del moviment carlista. Irene es casà en absència de la seva família i sense permís del parlament neerlandès, per la qual cosa la princesa perdé els seus drets dinàstics. El record de la invasió alemanya amb un fort component catòlic al país i les llargues lluites d'independència contra Espanya provocaren una gravíssima crisi de règim i es parlava obertament d'abdicació. A partir de la dècada de 1990 la reina començà a patir de la malaltia d'Alzheimer, un procès degenaratiu de les funcions cerebrals. Així, l'any 2001, el príncep Bernat admeté públicament a la televisió que la princesa Juliana ja no reconeixia cap membre de la seva família. El dia 20 de març de l'any 2004 moria a la seva residència del Palau de Soestdijk envoltada de la seva família. Fou enterrada a la Catedral de Delft.