Dokimijski beli marmor je prosojen, drobnozrnat in zelo kompakten oziroma gost beli alabastru. Njegovo antično ime ni znano. Kamnolomi dokimijskega belega marmorja so označeni s številkami od III, V in VI. Drugo ime za kamnoloma III in V je kamnolom Cakir. Kamnolom VI, v katerem so lomili najkvalitetnejši beli marmor, je bil orientiran v smeri sever – jug in je ležal približno 1 km severovzhodno od velikega kamnoloma pavanozzetta Bacalake.  Kamnolome so začeli izkoriščati že v 4. stoletju pr. n. št., množično pa pod rimsko oblastjo konec 1. stoletja n. št. Delovali so tudi v bizantinski dobi, večina pa jih je v rabi še danes. Ti kamnolomi so bili v času rimskih cesarjev v imperialni lasti, kar pomeni, da so bili v lasti rimskega imperija in da je državna oblast nadzorovala in urejala vse dejavnosti v zvezi s pridobivanjem marmorja v njih. Značilno je, da na blokih belega marmorja niso našli kamnoseških oznak, za razliko od bližnjega Frigijskega marmorja, kjer jih je bilo mnogo. Prva faza obdelave marmorja se je začela že v kamnolomih. Tukaj so bloke obklesali v pravilno obliko s pravilnimi robovi. Sledila je obdelava blokov do stopnje polizdelka – npr. v obrisih nakazan pokrov sarkofaga, ki so ga nato dokončno izdelali v delavnicah. Delavnice so poizdelke iz kamnolomov popolnoma dokončale. Sicer so bili kiparji, tukaj gre predvsem za izdelovalce sarkofagov, lahko tudi potujoči, ki so se poleg imen podpisali še Dokimeus. Med kipi večjih dimenzij je veliko posnetkov klasičnih kipov, ki so jih verjetno naredili po atiških kopijah. Ti se med drugim pojavljajo v antičnem mestu Tir. Najznamenitejši izdelki so bili sarkofagi, ki so jih v Docimiumu izdelovali od začetka 2. do konca 3. stoletja pr. n. št. Vrhunec njihove proizvodnje datira v sredino 2. stoletja. Izdelani so bili za trge v Mali Aziji, mnogo pa so jih izvozili na klasičnih prvin in helenistične tradicije, kmalu so postali slavni in so jih v drugih kamnolomih v regiji začeli posnemati. V Docimiumu so najprej izdelovali girlandne sarkofage, ki so bili v začetku 2. stoletja zelo priljubljeni. V drugi polovici 2. stoletja se je proizvodnja preusmerila k stebrnim ali arhitektonskim  sarkofagom, od katerih je danes v Rimu in Mali Aziji ohranjenih okoli 400 primerkov. Stebrni sarkofagi so bili zelo kompleksno okrašeni in nedvomno tudi zelo dragi. Posebno poglavje predstavljajo štirje nedokončani pokrovi za stebrne sarkofage. Trije so bili najdeni v kamnolomih dokimijskega belega marmorja, četrti se je ob odkritju nahajal v neposredni bližini kamnolomov, kamor je bil verjetno prenesen v kasnejšem obdobju. Ti pokrovi so bili namenjeni za stebrne sarkofage in dokazujejo, da se je izdelava sarkofagov začela že v kamnolomih. Razlog za začetek proizvodnje sarkofagov v kamnolomih leži v cenejšem in lažjem transportu do delavnic, saj je bilo lažje tovoriti poizdelke, kot pa cele bloke marmorja.