De werking van de meeste pipetten berust op het principe dat er een vacuüm wordt gecreëerd door het volume van de pipet of de pipetteerballon te verkleinen, waarbij de lucht uit de pipet wordt geblazen. Nadat de pipet in een vloeistof wordt gestoken, wordt het interne volume binnen de pipet langzaam weer vergroot tot aan de oorspronkelijke waarde. Door deze vergroting van het volume ontstaat een zuigmechanisme. Aangezien er geen lucht meer beschikbaar is, wordt nu een hoeveelheid vloeistof naar binnen gezogen die precies gelijk staat aan de verloren hoeveelheid lucht. Door het volume vervolgens weer te verkleinen wordt de vloeistof uit de pipet gedrukt. - handmatig of elektronisch Een volumepipet of volumetrische pipet is speciaal ontworpen om één specifiek volume met hoge precisie over te pipetteren. Dit volume is niet bij te stellen zoals bij de air displacement pipet. In tegenstelling tot de hoeveelheid vloeistof dat opgezogen wordt, is vooral het volume dat juist uit de pipet loopt erg nauwkeurig bepaald. Volumepipetten zijn meestal van glas gemaakt. Vanwege de hoge precisie wordt de volumetrische pipet vooral gebruikt bij het voorbereiden van oplossingen voor bijvoorbeeld titratie. De volumepipet wordt altijd in combinatie met een pipetteerballon gebruikt. De mohrpipet lijkt op een volumetrische pipet, maar bevat maatstreepjes op de buitenkant, waardoor verschillende volumes zijn op te nemen. Mohrpipetten zijn minder precies dan volumetrische pipetten. Ze komen in verschillende groottes met maximale volumes voor, waarbij maximale volumes van 5 ml en 10 ml vaak voorkomen. Met behulp van een pipetteerballon wordt het volume geregeld, door de vloeistofstroom te stoppen als het gewenste volume is bereikt of terug te dringen als het gewenste volume is overschreden. Een druppelteller is een soort pipet die gebruikt wordt bij bijvoorbeeld de toediening van vloeibare medicatie zoals oogdruppels. Ze lijkt qua uiterlijk en mechanisme sterk op de pasteurpipet, echter is de druppelteller iets groter en dikker van formaat en altijd van plastic gemaakt. Een druppelteller zit vaak al in de dop van de fles met vloeibare medicatie ingebouwd. Bij pipetteerballonnen, ook wel propipetten genoemd, wordt er onderscheid gemaakt tussen grote pipetteerballonnen, gebruikt bij de mohrpipet, en kleine pipetteerballonnen, gebruikt bij de pasteurpipet. Voor deze pipetten is de pipetteerballon de drijvende kracht achter het opzuigen van vloeistof. Bruce Alberts, Molecular biology of the cell, 5th ed