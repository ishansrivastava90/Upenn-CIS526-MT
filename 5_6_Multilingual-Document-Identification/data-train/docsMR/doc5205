Cyprianus syntyi Afrikassa, mahdollisesti Karthagossa, ja sai siellä hyvän pakanallisen koulutuksen. Käännyttyään kristinuskoon hänestä tuli Karthagon piispa vuonna 249, ja lopulta hän kuoli marttyyrinä Karthagossa. Cyprianus oli taustaltaan varakkaasta pakanallisesta perheestä. Hänen on arveltu olleen joko puunilainen tai berberi. Hänestä tuli retoriikan opettaja. Hänen kääntymystään kristinuskoon ei ole voitu ajoittaa, mutta hänet kastettiin noin vuonna 245-248. Cyprianuksen alkuperäinen nimi oli Thascius. Hän otti lisänimekseen Caecilius sen seurakunnanvanhimman muistoksi, jota hän kiitti kääntymyksestään. Kasteensa jälkeen hän antoi osan omaisuudestaan pois Karthagon köyhille, mikä oli soveliasta hänen asemassaan olevalle henkilölle. Melko pian kääntymyksensä jälkeen Cyprianus nimitettiin seurakunnanvanhimmaksi. Joskus heinäkuun 248 ja huhtikuun 249 välillä hänet valittiin Karthagon piispaksi. Hän oli suosittu kaupungin köyhien keskuudessa, kun taas osa seurakunnanvanhemmistosta vastusti valintaa huolimatta hänen oppineisuudestaan, diplomaattisuudestaan, kirjallisista kyvyistään ja varallisuudestaan. Vastustus ei lakannut hänen uransa aikana koskaan täysin. Koko yhteisö joutui kuitenkin pian testiin. Pohjois-Afrikan kristittyjä ei oltu vainottu moneen vuoteen, minkä seurauksena kirkko oli itsevarmassa mutta leväperäisessä tilassa. Vuonna 250 keisari Decius antoi määräyksen uusista vainoista. Ensin vaadittiin, että piispat ja muut kirkon johtohenkilöt uhraisivat keisarille uskollisuuden osoituksena. Kristityt pitivät tällaista loukkaavana. Käskyä toimeenpanemaan lähetettiin prokonsuli, sekä viisi muuta edustajaa kaupunkia kohti. Kun he saapuivat Karthagoon Cyprianus oli kuitenkin paennut. Kirkon lähteiden mukaan vainot olivat erityisen ankaria juuri Karthagossa. Rooman valtakunnan viralliset lähteet vaikenevat vainoista. Monet kristityt luopuivat uskostaan, mutta hakeutuivat takaisin kirkkoon jälkeenpäin. Aluksi heidät otettiin takaisin, mutta Cyprianus vaati heiltä katumuksenosoituksen. Vapaamielisemmät rippi-isät sallivat satojen palata kirkkoon. Vaikka Cyprianus oli pysynyt itse eristyksissä, hän kielsi nyt kaiken leväperäisyyden langenneiden käsittelyssä, ja kielsi heiltä synninpäästöt kaikissa muissa tapauksissa paitsi kuolettavassa sairaudessa. Lopullisen kysymyksen siitä, sallitaanko heidän palata kirkkoon ja jos niin kuinka, hän halusi siirtää johonkin rauhallisempaan ajankohtaan. Karthagossa puhkesi kuitenkin skisma. Eräs Felicissimus, joka oli nimitetty diakoniksi seurakunnanvanhin Novatuksen toimesta Cyprianuksen poissa ollessa, vastusti kaikkia Cyprianuksen luottomiesten toimia. Cyprianus pani hänet ja hänen kannattajansa Augendiuksen viralta sekä julisti heidät kirkonkiroukseen. Felicissimusta puolustivat Novatus sekä neljä muuta seurakunnanvahinta, ja näin määrätietoinen oppositio oli muodostunut. Karthagossa Felicissimuksen kannattajat valitsivat Fortunatuksen piispaksi Cyprianuksen haastajaksi. Roomassa puolestaan seurakunnanvanhin Novatianuksen, joka myös vastusti langenneiden synninpäästöä, kannattajat valitsivat miehensä Rooman piispaksi paavi Corneliusta vastaan. Hänestä tuli siis antipaavi. Novationistit turvasivat oman miehensä valinnan Karthagon piispaksi. Tämän nimi oli Maximus. Novatus lakkasi tukemasta Felicissimusta ja seurasi kannattajiaan asiassa. Nämä äärimmäisyydet kuitenkin vahvistivat viisaan ja maltillisen mutta silti periksiantamattoman Cyprianuksen vaikutusvaltaa, ja hänen vastustajiensa seuraajien määrä pieneni pienenemistään. Hänen kannatuksensa kasvoi yhä suuremmaksi, kun kansa näki hänen itsensä kieltävän omistautumisensa seuranneen ruton ja nälänhädän aikana. Cyprianus lohdutti kannattajiaan kirjoittamalla teoksensa De mortalitate ja De eleomosynis, jotka kehottivat heitä harjoittamaan laupeutta köyhiä kohtaan. Hän näytti heille esimerkkiä omalla elämällään. Apologeettisessä teoksessaan Ad Demetrianum hän puolusti kristinuskoa ja kristittyjä. Teos oli suunnattu vastustamaan erästä Demetriusta ja pakanallisia syytöksiä, joiden mukaan kristityt olivat syyllisiä onnettomuuksiin. Cyprianus joutui taistelemaan myös toisen taistelun, joka puhkesi pinnalle vuonna 255. Siinä hänen vastustajansa oli paavi Stefanus I. Kiista koski kasteen tehokkuutta, jos sen olivat toimittaneet harhaoppiset. Stefanus julisti, että harhaoppisten toimittama kaste on oikea, jos se vain on suoritettu Kristuksen ja Pyhän kolminaisuuden nimissä. Tämä oli kirkon yleinen käsitys. Cyprianus uskoi kuitenkin, että kirkon ulkopuolella ei ollut oikeaa kastetta, ja siksi harhaoppisten suorittama kaste oli pätemätön ja mitätön. Siksi hän kastatti tällaisen kasteen aiemmin saaneet ihmiset uudelleen, ikään kuin ensimmäistä kertaa. Jos joku oli saanut oikein toimitetun kasteen aiemmin ja sortunut välillä harhaoppeihin, häntä ei kastettu uudelleen, jos hän katui ja halusi palata takaisin kirkkoon. Cyprianuksen kapea näkemys kirkosta sai aikaan sen, että hänestä tuli eräänlainen yhdistävä linkki hänen ankaran Tertullinukselle tyypillisen mallinsa ja donatolaisten näkemyksen, joka jakoi myöhemmin koko Pohjois-Afrikkaa, välille. Riita koski yleisemmin messun pätevyyttä, jos sen oli toimittanut kelvoton pappi. Suurin osa Pohjois-Afrikan piispoista oli Cyprianuksen puolella. Idässä hänellä oli voimakkaana liittolaisenaan Firmilianos, Kesarean piispa. Stefanuksen näkemys sai kuitenkin yleisen hyväksynnän. Kun Cyprianus puolusti näkemystään kaikella viisaudella ja arvokkuudella, Stefanus osoitti enemmän sokeaa, kylmää kiihkoa. Kirjeissään tämä vetosi Rooman istuimen ylivaltaan suhteessa kaikkiin kirkon hiippakuntiin. Tähän väitteeseen Cyprianus vastasi, että paavin eli Rooman piispan asema oli samanarvoinen kuin hänen omansa, ei ylempiarvoinen. Stefanus rikkoi ehtoollisyhteyden Cyprianuksen ja Karthagon kanssa, mutta ei kuitenkaan todennäköisesti edennyt Cyprianuksen viralliseen kirkonkiroukseen julistamiseen asti. Nykyiset katoliset kirjoittajat haluavat painottaa, että riita koski enemmän kirkon kurinpidollisia asioita kuin ateistien tai muiden ei-kristittyjen suorittama kaste on oikea, jos se on tarkoituksella suoritettu kirkon kastekaavan mukaan. Vuoden Valerianuksen käskystä. Sekä Stefanus että hänen seuraajansa paavi Sixtus II kärsivät marttyyrikuoleman Roomassa. Afrikassa Cyprianus valmisti kansaansa odotettuja vainoja vastaan teoksessaan De exhortatione martyrii. Hän näytti itse esimerkkiä, kun hänet vietiin Rooman prokonsuli Aspasius Paternuksen eteen 30. elokuuta 257. Hän kieltäytyi uhraamasta pakanallisille jumalille ja tunnusti rohkeasti uskoaan Kristukseen. Konsuli määräsi hänet maanpakoon autiolle Churubikselle, josta hän jatkoi seurakuntansa johtamista sen mukaan mitä pystyi. Siellä hän myös näki näyssä häntä odottavan kohtalon. Vuoden kuluttua hänet kutsuttiin takaisin, ja häntä pidettiin käytännössä vankina hänen omassa huvilassaan odottamassa yhä tiukempia vainoja. Kristillisten kirjoittajien mukaan lopulta kaikki kirkonmiehet määrättiin teloitettaviksi. Kristityt hautasivat Cyprianuksen ruumiin teloituspaikan lähelle. Sen päälle ja myös varsinaiselle teloituspaikalle nousi myöhemmin kirkkoja. pyhäinjäännöksiä. Joidenkin kirjeiden, jotka on koottu osittain yhdessä niihin tulleiden vastausten kanssa, lisäksi Cyprianus kirjoitti joukon tutkielmia, joista jotkut ovat myös tyyliltään paimenkirjeitä. Jälkimaailmalle on ollut helpompaa muodostaa näkemys Cyprianuksen luonteesta kuin monista hänen aikalaisistaan. Hänessä yhdistyi ajatuksen lennokkuus aina läsnä olevaan virka-aseman ja arvon tuntemiseen. Hän eli harrasta, kohtuullista ja itsensä kieltävää elämää, minkä johdosta häntä on arvostettu suuresti. Hänen marttyyrinkuolemansa ei ole himmennyt aiempien paosta seuranneiden raukkamaisuussyytösten vuoksi. Kirjoittajana häntä ei ole kuitenkaan pidetty erityisen omaperäisenä tai syvällisenä.
