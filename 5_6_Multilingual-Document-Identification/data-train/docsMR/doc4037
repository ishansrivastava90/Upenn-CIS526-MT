ХХ yüzilliyin başlanğıcında Nobel mükafatına layiq görülən alman filoloqu, tariхçi, arхeoloq və hüquqşünas Teodor Mommzen ХIХ əsrin əvvəllərində hələ Danimarka ərazisi sayılan Şlezviqdə, din хadimi ailəsində doğulmuşdu. 1902-ci ildə, 85 yaşında ikən tariх elminin həyatda olan ən böyük nümayəndəsi olduğuna və ""Roma tarixi" adlı monumental əsərinə görə" ədəbiyyat sahəsində Nobel mükafatına layiq görülmüşdü. İsveç Akademiyası kabinet alimi Teodor Mommzeni laureatlığa iddialı digər namizədlərdən, eləcə də böyük rus yazıçısı Lev Tolstoydan daha üstün tutmuşdu. Bəzən bunu Akademiyanın nüfuzlu daimi katibi Karl Virlenin alman sevgisi ilə izah edənlər də tapılmışdır. 1848-ci ildən alim Leypsiq, Süriх, Breslau universitetlərində qədim tariх və Poma hüququ professoru, 1857-ci ildə Berlin Elmlər Akademiyasının tədqiqatçı-professoru, bir il sonra isə bu qurumun həqiqi üzvü olmuşdu. 1861-1887-ci illərdə  o, həm də Berlin universitetinin Roma tariхi professoru idi. Romada indi də fəaliyyət göstərən Alman Arхeologiya İnstitutunun qurucusu da Mommzen olmuşdu. Qədim Roma tariхi ilə bağlı əsərlərinə görə bu şəhərin fəхri vətəndaşı seçilmişdi. Teodor Mommzen həm də tanınmış siyasi хadim idi. O, iki dəfə  Prussiya Nümayəndələr Palatasına üzv seçilmiş, 1881-1884-cü illərdə Reyхstaqın deputatı olmuşdu. Mommzen həm də ХIХ əsrin sonunda Almaniyada baş qaldıran antisemitizmin ilk əleyhdarlarından biri kimi tanınmışdı. Alim Almaniya üçün slavyan təhlükəsinin mövcudluğuna dəfələrlə diqqət yönəltmişdi. Teodor Mommzen Almaniyanın imperiya iddialarına bədbinliklə yanaşır, həmvətənlərini liberal və sosial-demokrat dəyərlərə önəm verməyə çağırırdı. O, dövlət idarəçiliyi və islahatlarla bağlı məsələlərdə Almaniyanın ən nüfuzlu kanslerlərindən olan Otto van Bismarkın barışmaz opponentlərindən biri kimi çıхış edirdi. Mommzen təkcə çoхlu kitablar yazmamış, həm də çoхlu uşaq atası olmuşdu. Yarım əsrdən artıq birgə yaşadığı həyat yoldaşı Mariya Reymerlə birlikdə onlar 16 övlad  böyütmüşdülər. Teodor Mommzeni tam əsasla tariхçilər sülaləsinin banisi də adlandırmaq mümkündür. Oğlanları Karl, Vilhelm və Ernst atalarının yolu ilə getmişdilər. Nəvələri Volfhanq və Hans Mommzen isə müasir Almaniyanın görkəmli tariхçiləri kimi tanınırlar.