Felttoget blev på allieret side ledet af det britiske hovedkvarter i Mellemøsten "Middle East Command" under britiske Commonwealth lande. Commonwealthstyrkerne inkluderede tropper fra britiske mandatområde i Palæstina. Udover briterne og styrkerne fra Commonwealth var der også etiopiske irregulære styrker, frie franske styrker og frie belgiske styrker. Den Fransk eller Tanganyika og Uganda). I begyndelsen af krigen havde den britiske øverstkommanderende i Mellemøsten, general Commonwealth tropper under sin kommando til at håndtere mulige konflikter i Libyen, Irak, Syrien, Iran og Østafrika. Værre blev det af at hans styrker var spredt i Ægypten, Palæstina, Sudan, Britisk Somaliland, Kenya og flere andre steder. Med styrker, som var spredt langs fjendens grænser med det der svarede til 5 mand pr. kilometer, besluttede Wavell at kæmpe henholdende mod italienerne på de vigtigste punkter og håbe på det bedste. Disse henholdende kampe, understøttet af aggressive angreb ind i italiensk område, blev udkæmpet med dygtighed og engagement. Britiske og Commonwealth forstærkninger begyndte først at ankomme i større tal fra juli 1940 og fremefter. Som følge af manglen på tropper havde Wavell brug for al den lokale støtte, som han kunne finde. En mulighed var kejser Haile Selassie af Etiopien. Den afsatte kejser havde boet i England lige siden italienerne havde invaderet hans land i 1936 under den Anden italiensk-abessinske krig. I juli 1940 anerkendte den britiske regering kejser Selassie og lovede at hjælpe ham med at genvinde sin trone, men allerede inden juli var der sket noget i denne sammenhæng. De italienske landstyrkers udstyr i Østafrika var en blandet samling. Styrkerne var udstyret med omkring 3.300 maskingeværer, 24 Carcano Mod. 91. Italienerne stod imidlertid overfor den vanskelighed, at de var isoleret i Østafrika, og havde meget små chancer for at få forstærkninger eller nye forsyninger, hvilket førte til problemer især med mangel på ammunition. Et andet problem, som ramte de italienske styrker, var mangel på medicin mod de sygdomme, som er udbredte på Afrikas Horn. Den vigtigste af disse var malaria. Det er blevet beregnet, at næsten en fjerdedel af de italienske tropper, som forsvarede Amba Alagi i april 1941 havde malaria under belejringen. Uheldigvis havde italienerne ingen medicin mod malaria ved Amba Alagi, idet så godt som al medicin mod malaria var blevet brugt i de sidste måneders kampe i 1941. Selv kommandanten i Amba Alagi, hertugen af Aosta, var ramt af malaria under belejringen. Han døde af tuberkulose og malaria den 3. marts 1942, nogle få måneder efter kapitulationen. I Britisk Somaliland havde Chater kommandoen over Somaliland Camel Corps og de forstærkninger som ankom i dryp. Da kampene brød ud havde kamelkorpset i alt 1.475 mand til at forsvare kolonien. Dette tral omfattede også en bataljon fra det nordrhodesiske regiment. De britiske og Commonwealth styrker som var indsat rådede over et relativt beskedent antal panserede køretøjer. Der var mest tale om en blandet samling pansrede køretøjer, men B eskadronen af 4. Royal Tank Regiment rådede dog over et mindre antal Matilda infanterikampvogne. Italienerne havde ikke gjort sig populære blandt etioperne. Den 22. maj 1936, da general Amedeo, hertugen af Aosta efterfulgte Graziani som vicekonge i 1937. Det blev almindeligt anerkendt, at han var en stor forbedring i forhold til Graziani, men han kunne ikke reparere mange af de skader, som Grazianis brutalitet allerede havde forvoldt. Den italienske flåde Regia Marina Italia fastholdt en tilstedeværelse ved det Røde Hav med sin rødehavsflåde. De fleste fartøjer var stationeret i havnebyen Massawa i den italienske koloni Eritrea. Der var imidlertid også mindre havne i Mogadishu i Italiensk Somaliland og i Assab i Eritrea. Rødehavsflåden omfattede syv destroyere i to eskadrer, fem motortorpedobåde Motoscafo Armato Silurante i en eskadre og otte undervandsbåde i to eskadrer. De italienske flådeskibe blev af briterne anset for at være en trussel mod allierede konvojer fra Adenbugten til det Røde Hav, men efterhånden som de italienske brændstofforråd svandt i Massawa, forsvandt også den italienske flådes mulighed for at yde en indsats i det Røde Hav. Rødehavsflåden og dens base i Massawa udgjorde imidlertid en forbindelse mellem det af Aksemagterne besatte Europa og de flådefaciliteter, som Italien rådede over i koncessionsområdet i Tianjin i Kina. Den britiske østflåde stod overfor den italienske rødehavsflåde. Indtil 2. verdenskrig var det Indiske Ocean blevet anset for en "britisk sø". Det Indiske Ocean var omgivet af betydelige britiske og Commonwealth besiddelser. En stor del af de strategiske forsyninger, som Storbritannien havde brug for i såvel freds- som krigstid passerede det Indiske Ocean. Det drejede sig om persisk olie, malayisk gummi, indisk te og australske og newzealandske fødevarer. I krigstid var Storbritannien afhængig af loyalitet og mandskab fra Australien og New Zealand, og de skulle transporteres. Sikre sejlruter for britiske handelsskibe var af kritisk betydning. Trods det havde Royal Navy haft en tendens til at udstationere sine ældre skibe mod øst og brugte baserne i Kina og Fjernøsten som kilder til forstærkninger til andre områder. Selv om den var alvorligt truet bestod den østlige flåde af ældre slagskibe og krydsere, som var blevet anset for at være for langsomme eller sårbare til at kunne bruges i Atlanterhavet eller Middelhavet. Italienerne rykkede frem i tre kolonner. Den vestlige kolonne rykkede frem mod Zeila, den centrale mod Hargeisa og denøstlige mod Odweina i syd. Generalløjtnant  Carlo De Simone havde kommandoen over den centrale hovedstyrke. Chater brugte sit kamelkorps til forpostkampe og afskærmning mod de fremrykkende italienere og de øvrige britiske imperiestyrker trak sig tilbage mod Tug Argan for at etablere forsvarsstillinger i de kuperede Assa bjerge ovenfor hovedvejen til hovedstaden Berbera. Italienerne indledte deres angreb ved Tug Argan den 11. august, men tidligt den 15. august konstaterede Godwin-Austen at yderligere modstand mod italienerne var nytteløs, da hans tropper var ved at være afskåret. Han kontaktede det britiske hovedkvarter i Mellemøsten i Kairo, hvor han bad om og fik tilladelse til at trække sine styrker tilbage fra Britisk Somaliland. Den beslutsomme indsats fra Black Watch bataljonen, som dækkede tilbagetrækningen, betød at hele den britiske imperiestyrke kunne trække sig tilbage til Berbera næsten uden tab. Den 17. august var det meste af kontingentet evakueret fra Berbera til Aden. Kamelkorpset blev opløst i stedet for at blive evakueret. Den britiske premierminister Sir Winston Churchill kritiserede general Archibald Wavell for tabet af Britisk Somaliland. Det var Wavells Mellemøstlige kommando, som var ansvarlig for tabet af kolonien. På grund af de lave tabstal var Churchill bange for at briterne havde opgivet kolonien uden tilstrækkelig kamp. Erobringen af Britisk Somaliland var det eneste felttog hvor Italien sejrede uden støtte fra andre Aksemagter under hele 2. Verdenskrig. Den 15. juni grundstødte den italienske undervandsbåd Macalle og var et totalt forlis. Den 23. juni blev den italienske undervandsbåd Evangelista Torricelli sænket af de britiske destroyere HMS Kandahar og HMS Kingston med støtte fra sluppen Shoreham. Det skete i Adenbugten, men ud for Fransk Somaliland. Under denne kamp blev den britiske destroyer Khartoum ramt af en eksplosion inde i skibet og sank på lavt vand ud for Perim Island. Den britiske destroyer var et totalforlis. Senere den 23. juni sænkede den italienske undervandsbåd Luigi Galvani den indiske patrulje slup Pathan i det Indiske Ocean, men den 24. juni blev Luigi Galvani sænket af sluppen Falmouth i Omanbugten. Den 13. august forsøgte den italienske undervandsbåd Gauleo Ferraras at afskære det britiske slagskib HMS Royal Sovereign i det Røde Hav. Royal Sovereign, der var undervejs fra Suez undslap det italienske baghold og nåede i sikkerhed i Aden. Den 6. september ventede den italienske undervandsbåd Guglielmo på bytte syd for Farasanøerne. Det lykkedes kun Guglielmo at torpedere og sænke et skib, olietankeren Atlas. Mellem den 20. og 21. oktober forsøgte de italienske undervandsbåde Guglielmo og Gauleo Ferraras at opsnappe en stor britisk konvoj i det Røde Hav, som var undervejs fra det Indiske Ocean til Port Sudan og Suez. BN7 konvojen bestod af 31 fragtskibe, som blev eskorteret af den newzealandske krydser HMNZS Leander, den britiske destroyer HMS Kimberley og fem slupper. Konvojen havde også lufteskorte i form af 50 jagere og bombefly stationeret i Aden. Det lykkedes ikke Guglielmo og Gauleo Ferraras at opsnappe konvojen. Den 21. november blev samme konvoj angrebet af de italienske destroyere Pantera, Leone og Francesco Nullo' Konvojens eskorte drev de italienske destroyere bort. To af eskortefartøjerne, den newzealandske krydser Leander og den britiske destroyer  Kimberley drev den italienske destroyer Francesco Nullo på grund med deres fælles beskydning. Francesco Nullo blev ødelagt den følgende dag af Royal Air Force med lette bombefly af typen Bristol Blenheim. Igennem november, december og begyndelsen af januar fortsatte generalløjtnant William Platt med at lægge et konstant pres på italienerne langs hel grænsen til Sudan. Han fastholdt presset ved at gennemføre konstante patruljer og angreb med både landtropper og fly. I denne periode begyndte bedre britiske fly at erstatte nogle af de ældre modeller. De allierede styrker begyndte at modtage Hawker Hurricanes og flere Gloster Gladiators.  Hurricane flyene var overlegne i forhold til de italienske Fiat CR-42 jagere og Gladiatorerne var mindst jævnbyrdige med dem. Både Hurricanes og Gladiators kunne skabe kaos blandt de italienske Savoia-Marchetti bombefly. En morgen i midten af december dukkede en styrke italienske jagere op ved en rhodesisk flyveplads nær Kassala.  Italienerne beskød nogle Hawker Hardyer, som stod på jorden, og som følge af det italienske angreb blev adskillige fly ødelagt. Selv om angrebet var lykkedes, af sted kom det ingen menneskelige tab. Amedeo, hertugen af Aosta, bad også om tilladelse til at trække sig tilbage fra den sudanesiske grænse. Som svar til Cavallero og hertugen af Aosta, udstedte den italienske overkommando i Rom ordrer til de italienske styrker i Østafrika om at trække sig tilbage til bedre forsvarsstillinger. Efter tabet af Britisk Somaliland omfattede general Alan Cunningham som havde overtaget den Østafrikanske styrke i starten af november 1940. En tredje front ville blive åbnet af den styrke, som skulle generobre Britisk Somaliland fra havet. Kort fortalt var det Wavells plan, at Platt skulle rykke sydpå fra Sudan, gennem Eritrea og ind i Etiopien, mens Cunningham skulle rykke nordpå fra Kenya, gennem Italiensk Somaliland og ind i Etiopien. Mens Platt rykkede frem nordfra og Cunningham sydfra planlagde Wavell med at en tredje styrke skulle landsættes i Britisk Somaliland i et amfibieangreb og derpå generobre kolonien inden den fortsatte ind i Etiopien. Ifølge planen skulle alle tre styrker til sidst samles ved hovedstaden i Italiensk Østafrika, Addis Ababa. Erobringen af Italiensk Østafrika ville fjerne de landbaserede trusler mod forsyninger og forstærkninger fra Australien, New Zealand, Sydafrika og Britisk Østafrika, som skulle passere gennem Suezkanalen til felttoget i Nordafrika og åbne ruten over land fra Cape Town til Cairo. Fra Debra Marqos fulgte Wingate efter de retirerende italienere og gennemførte en række chikanerende angreb. I starten af maj måtte størstedelen af Gideon Force afbryde angrebene for at levere en passende eskorte under Hailie Salassies formelle indtog i Addis Ababa. Efter ceremonierne vendte Wingate tilbage til  Safforce, hovedstyrken i Mission 101, som chikanerede Maraventanos kolonne. Den 18. maj var kolonnen forskanset ved Agibor. Den 18. maj blokerede en lille del af Gideon Force under ledelse af den opdagelsesrejsende  Wilfred Thesiger em styrke på 2.500 retirerende italienere. Den 24. maj, hvor han troede at han stod overfor en overlegen styrke, indvilligede den italienske kommandant i at overgive sig til Thesiger. Efter at have erobret italienske stillinger nær Karora, kæmpede Briggs Force sig vej til de nordlige forsvarsstillinger ved Keren og fik forbindelse med hovedstyrken i marts. Den 31. januar rapporterede hertugen af Aosta, at de italienske styrker i Østafrika kun havde 67 fungerende fly med begrænset brændstof tilbage. De resterende italienske havnefaciliteter ved Assab var indenfor rækkevidde af britiske fly med base i Aden, men holdt ud i adskillige uger efter Massawas fald. Den 20. marts blev Hargeisa erobret. De britiske imperiestyrker i Britisk Somaliland brugte de følgende måneder på at rense kolonien for de sidste rester af dens tidligere besættere. Somaliland Camel Corps blev genetableret i midten af april og udover at kigge efter italienere fik det også til opgave at indfange lokale banditter. Fra Britisk Somaliland rykkede de britiske imperiestyrker vestpå ind i det østlige Etiopien.  I slutningen af marts fik de forbindelse med de fremrykkende styrker fra Sydfronten omkring Harar og Diredawa i Etiopien. Denne forbindelse betød at Cunninghams styrker kunne blive forsynet mere effektivt via havnen i Berbera mens de rykkede ind i Etiopien. Nogle italienere startede efter ordre fra oberst Ogaden området, som rapporteres at have varet indtil sommeren 1942. Den 1. marts indledte 11. afrikanske division en kæmpende forfølgelse af de retirerende italienske styrker nordpå fra Mogadishu.  Divisionen forfulgte italienerne i retning af Ogadenplateauet. Den 17. marts havde 11. afrikanske division afsluttet et 17 dages kapløb langs den italienskbyggede Strada Imperiale fra Mogadishu til Jijiga i det østlige Ethiopien. Kejser Heile Selassie gennemførte et formelt indtog i byen den 5. maj. Det var fem år efter at han var blevet tvunget til at flygte da italienerne erobrede hans hovedstad den 5. maj 1936 under den Anden italiensk-abessinske krig. Siden da har 5. maj været feltligholdt i Etiopien som befrielsesdagen, en national festdag. Felttoget i Italiensk Østafrika var så godt som ovre. En bataljon af lokale tropper fra Fransk Somaliland deltog i befrielsen af Frankrig i 1944. I 1977 blev Fransk Somaliland uafhængigt under navnet Djibouti. Den italienske guerrillakrig blev endda ført af civile. I august 1942 saboterede dr. Rosa Dainelli med held det britiske hovedammunitionslager i Addis Ababa. Fjendtlighederne i Østafrika sluttede officielt den 9. september 1943, da den italienske regering underskrev en våbenhvile med de allierede, men nogle italienske soldater fortsatte deres guerrillakrig indtil oktober 1943, da de ikke kendte til den italienske våbenhvile.