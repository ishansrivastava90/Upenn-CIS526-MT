1943 yılında Rize'de doğan Köksal Toptan ilkokulu Zonguldak Kilimli İlkokulu'nda,orta okulu Zonguldak Merkez Ortaokulu'nda,liseyi Zonguldak Mehmet Çelikel Lisesi'nde okuduktan sonra İstanbul Üniversitesi Hukuk Fakültesi sınavlarını kazanarak 1962 yılında hukuk eğitimine başladı.1963-1966 yılları arasında İstanbul'da Adalet Partisi'nin gençlik kollarında Başkanlık ve Yönetim Kurulu Üyeliği yaptı ve aynı zamanda Milli Türk Talebe Birliği çalışmalarına katıldı. 1966 yılında üniversiteyi bitirdikten sonra İstanbul'da avukatlık stajına başlamış,ancak babasının hastalığı nedeni ile stajını Zonguldak'ta sürdürmüş ve 5 0cak 1968'de avukat ruhsatını alarak mesleğini icra etmeye başladı. Zonguldak'ta bir yandan mesleğini icra ederken, öte yandan mensubu olduğu Adalet Partisi teşkilat kademelerinde görev aldı ve İl Başkanvekilliği, Belediye Meclis Üyeliği yaptı.Ayrıca Zonguldak'ta maden fakültesi kurulması ve ihtiyaçlarının karşılanması için çalışacak bir dernek başta olmak üzere pek çok sivil toplum kuruluşunun başkan, kuruculuk ve yöneticilik yaptı.   Askerliğini Sarıkamış'ta yedek askeri hakim olarak tamamladı.     1977 yılında Adalet Partisi Zonguldak Milletvekilliği'ne seçildi ve TBMM Adelet ve KİT Komisyonu üyelikleri yaptı. Daha sonra yapılan Büyük Kongre Sonucu ise partinin Merkez Haysiyet Divan Başkanlığı'na getirildi. 12 Kasım 1979'da kurulan Süleyman Demirel Hükümetinde Devlet Bakanlığı'na atandı ve Türkiye'nin en genç bakanlarından biri oldu.Bu görev 12 Eylül 1980 askeri müdahalesine kadar sürdü. Ankara'da serbest avukatlığa başladı.Uzun süre hakkında açılan pek çok davada Süleyman Demirel'in avukatlığını üstlendi ve bu davaların tamamı beraatle sonuçlandı. 28 Eylül 1986 tarihinde yapılan ara seçimlerde Zonguldak 2. Bölgeden Milletvekili seçildi. 1987 Eylül'de DYP Büyük Kongresinin Divan Başkanlığı'nı yaptı. 1987 yılında yapılan Genel Seçimlerinde yeniden Zonguldak Milletvekili seçildi ve DYP TBMM Grup Başkanvekilliği yaptı.1990 kongresinde DYP Genel İdare Kurulu Üyeliği'ne seçildi. 1991 Genel Seçimlerinde Doğru Yol Partisi Bartın Milletvekili seçildi ve Milli Eğitim Bakanlığı'na getirildi. Kasım 1993'te yapılan DYP Kongresi'nde en yüksek oyu alarak Genel İdare Kurulu üyesi seçildi. 1995 yılında bir süre de Kültür Bakanlığı yaptı. 1995 yılında yapılan seçimlerde yeniden Bartın Milletvekili seçildi. 1999 Milletvekilliği Seçimleri'nde gene Bartın milletvekili adayı oldu, ancak seçilemedi. 3 Kasım 2002'de Adalet ve Kalkınma Partisi'nden Zonguldak Milletvekili seçildi ve TBMM Adalet Komisyonu Başkanı oldu.22 Temmuz 2007 seçimlerinde yeniden AK Parti'den Zonguldak Milletvekili seçildi. 9 Ağustos 2007'de TBMM Başkanlığı için yapılan ilk tur seçimlerinde 450 gibi rekor bir oyla TBMM Başkanlığına seçildi. Ağustos 2009'da yapılan TBMM Başkanlığı seçiminde adaylığını koymadı.