Žurnalistikos institutas – Vilniaus universiteto Komunikacijos fakulteto padalinys, įsteigtas 1991 metais Spaudos žurnalistikos bei Radijo ir televizijos žurnalistikos katedrų pagrindu ir funkcionuojantis greta keturių Komunikacijos fakulteto katedrų. Rengia profesionalius žurnalistus, atlieka visuomenės informavimo priemonių bei žurnalistikos mokslinius tyrimus, ruošia mokymo priemones, metodinę literatūrą. Studentams dėstoma žurnalistikos teorija, praktika, žurnalistikos istorija, publicistika, žurnalistinė etika. Nuo 1995 žurnalistai atitinkamai rengiami pagal 2 metų magistrantūros studijų programą ir pagal 4 metų bakalauro studijų programą. Nuo 2007 m. rugsėjo 1 d. abi studijų programos iš esmės atnaujintos. Penktojo dešimtmečio pabaigoje - šeštojo pradžioje Vilniaus universitete vyko sudėtingas katedrų kūrimosi, skaidymosi ir jungimosi procesas. 1949 metais į pirmąjį žurnalistikos specialybės kursą Istorijos - filologijos fakulteto Lietuvių kalbos katedra priėmė 25 studentus. Po trejų metų buvo įkurta Žurnalistikos katedra. Nuo 1970 metų ji priklausė Istorijos fakultetui. Komunikacijos teorijoje "pranešimo" sąvoka, įterpta į trikampį tarp siuntėjo ir gavėjo, visuomenės informavimo tyrimų kontekste išskirtinės reikšmės įgauna žurnalistikos moksle ir praktikoje. Lietuvoje ši disciplina kaip socialinių tyrimų objektas ir kaip tam tikra meno rūšis buvo pripažįstama - kad ir prieštaringose diskusijose - nuo praėjusio amžiaus trečio - ketvirto dešimtmečio. Ir iš tikrųjų būtų galima pabrėžti, kad šiuolaikišku aspektu - kaip integrali komunikacijų dalis, žurnalistika įsitvirtino pagrįstai ją pripažįstant mokslu dešimtą dešimtmetį. KF žurnalistikos studentai kasmet Spaudos atgavimo, kalbos ir knygos dieną paverčia bendra visuomenine švente. Lietuvos žurnalistikos centras įsteigtas 1995 m. Atviros Lietuvos fondo iniciatyva. Svarbiausia centro funkcija - profesijos tobulinimas ir kvalifikacijos kėlimas. LŽC dėsto dėstytojai iš Lietuvos ir užsienio šalių. Dauguma LŽC projektų iš esmės yra orientuoti į viešosios politikos formavimą, siekiant pokyčių šalies įstatymų leidyboje, stiprinant demokratiją kaimyninėse šalyse. LŽC bendradarbiauja su šalies akademinėmis bei valdžios institucijomis, užsienio šalių ambasadomis, Europos Komisija, Europos Taryba, Pasaulio laikraščių asociacija WAN, Europos Žurnalistikos centru, Baltic Media Centru, Amerikos Centru, Šiaurės šalių Ministrų Tarybos informacijos biuru bei Šiaurės šalių žurnalistikos centru, profesinėmis organizacijomis Lietuvoje bei užsienyje.