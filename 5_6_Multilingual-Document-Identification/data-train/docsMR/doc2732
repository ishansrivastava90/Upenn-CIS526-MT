A GuilThee egy veszprémi pszichedelikus elemekkel variáló death metal együttes, amely 2006 júniusában állt össze tapasztalt zenészekből. Az irányelv az volt, hogy elvont elemekkel fűszerezett death metalt alkosson a csapat. A kezdeti szárnypróbálgatások után, sok tagcserén keresztül állt össze az a formáció, amely végül is 2009-ben megjelentette az első teljes hosszúságú nagylemezt, ami a Lustration címet kapta. Az első hanganyagot, ami The Ghost of Denying címmel jött ki, 2006 végén kezdte a zenekar összerakni. A basszust Bánfalvi György játszotta fel, aki Márton Péterrel együtt játszott a Without Face-ben, valamint a Sunseth Sphere-ben. Énekesnek Puskás helyére Horváth Ádám érkezett, aki a hardcore stílusra jellemző hangjával érdekes színt kölcsönzött az együttesnek. Kilenc kritika jelent meg a szaklapokban és az internetes zenei portálokon erről a debütáló demóról, amelyek közül egy pár kimondottan pozítívan nyilatkozott. Az általános vélemények azonban azt tükrözték, hogy a szakma nem tudja hová tenni a zenekart, ugyanis a különös énekstílus nem illeszkedett a zenéhez. Közvetlen a stúdiófelvételek előtt a zenekar tehát elvesztette a "hangját" és a basszusgitárosát. Először mentőövnek, majd hosszú távú megoldásnak ígérkezett Nagy Gergő visszahívása, de most már nem basszusgitárosként, hanem az énekesi feladatok ellátására. A basszust a stúdióban Péter játszotta fel, az első szintetizátor-témákat pedig a GuilThee történetében Gábor szerezte, majd szállította készen a stúdióba. A nyereményből némi anyagi ráfordítással végül két dal született meg, aminek a készre keverését hosszadalmas viták előzték meg, mivel a stúdió folyamatosan kifutott a határidőkből. A problémát azzal oldották meg, hogy saját maguk keverték a dalokat. Ez tíz nap alatt készült el, aminek a végén elkezdett körvonalazódni, hogy a jövőben már nem Gábor lesz egyedül felelős a szintetizátortémákért, abba szervesen bekapcsolódik Gergő is. Akkoriban a GuilThee-t ismét Németh Tibor kísérte volna basszusgitáron, de az események alakulása miatt végül ismét kikerült a zenekarból. 2008. január 9-én történt egy esemény, ami jelentősen megváltoztatta a zenekart. Egy megbeszélésen személyes ellentétek kerültek felszínre a két alapító tag között, és egyértelmű volt, hogy egyiküknek távozni kell. A név továbbvitelének joga végül Gáboré maradt. Balázs, Károly és István belépése után fél évvel sikerült megtalálni azt a frontembert, aki immáron megfelelő arculatot kölcsönöz a GuilThee-nek. Az irodalomban és történelemben járatos pécsi egyetemista, Csula Emil lett az új énekes, aki a vajdasági Versec városában született. A szövegek is az említett témakört járják körül ötvözve a bűnbeesés témájával, az emberi bűnök szembesítésével. A tagcserékkel együtt jár a stílus változása is, és ez alól a GuilThee sem kivétel. Károly melodikus, északias dallamai meghatározóak, a hardcore vonal szinte teljesen eltűnt, helyette megerősödött egyfajta melodic death metal hatás, valamint Balázs intenzív riffjátéka miatt a trash metal vonal is. Gábor a korábbinál is szabadabbra engedi a dobtémákat, így erről az ágról a floridai típusú death metal/grindcore elemek bővülnek ekkortájt a zenéjükben. 2009 október végén kezdte el a zenekar a negyedik hanganyag megírását, immáron István nélkül. 2010 utolsó hónapjaira várható a Homunculus Paradoxon című lemez megjelenése.