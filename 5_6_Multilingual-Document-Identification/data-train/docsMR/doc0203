La Roma de les primeries del segle XVII era una ciutat immersa en un excepcional procés de renovació artística, en particular amb la revolució naturalista introduïda en la pintura per Caravaggio i la influència del barroc iniciat a Flandes per Rubens, i on el talent no necessitava més que ser reconegut. En la seua primera fase estilística, hom denota una neta influència de l'escultura hel·lenística en obres que imiten a la perfecció l'estil antic, com ho revela el Sant Sebastià del Museu Thyssen-Bornemisza de Madrid i un Sant Llorenç a la graella de la col·lecció Contini Bonacossi de Florència. El Rapte de Proserpina pren un tema tret de ''Plutó segresta Proserpina. Regalat al cardenal secretari d'Estat, va tornar posteriorment a les col·leccions de la Galeria Borghese. La seua composició en espiral està feta per a accentuar el dinamisme dramàtic, i queda subratllada pel moviment dels cabells i de les robes. L'empremta dels dits del déu dels inferns sobre la carn de Proserpina està aconseguida amb un realisme virtuosístic, i participa també de l'efecte dramàtic del rapte. El primer encàrrec pontifical, l'any 1623, va ser una estàtua de Santa Bibiana destinada a adornar l'església del mateix nom. Representada ja en èxtasi, l'escultura s'integrava en l'escenografia completament barroca dels frescos de Pietro da Cortona. A partir d'ací, Bernini va aprofitar sovint l'efecte teatral dels drapats, dels jocs de marbres, de la integració de la pintura i de la dramatització de l'escena amb l'ús del clarobscur. L'any 1627 Bernini va rebre l'encàrrec de fer la tomba del papa. La va acabar dos anys després i es troba situada davant de la de Pau III, l'iniciador de la Contrareforma que Urbà VIII pensava haver acabat. Va ser una altra ocasió per a que Bernini, com ja ho havia fet amb el seu David, es mesurara amb Miquel Àngel, qui havia fet la tomba de Pau Paul III. El conjunt representa el papa en gest de beneir amb la mà, amb la Justícial i la Caritat als costats i la Mort, sota la forma d'un esquelet als peus del Sant Pare, escrivint-ne l'epitafi. La idea iconògrafica innovadora és que la mort en si mateixa resta sotmesa al poder del papa… el·líptic és típic de l'arquitectura barroca, influïda pels descobriments contemporanis en astronomia. L'ús de l'el·lipse es va generalitzar fins esdvenir un lloc comú de l'arquitectura barroca i rococó. Entre 1658 ià va treballar en l'edificació de l'església de Sant Andreu del Quirinal, la planta el·líptica de la qual servirà de model per a gran nombre d'esglésies barroques posteriors. Bernini, qui va contribuir molt a l'embelliment i acabat d'edificis existents i que va fer poques obres de nova planta, considerava aquesta església la seua obra mestra arquitectònica. Amb una ferma reputació internacional va ser convidat a Lluís XIV, qui va haver de fer pressió davant del papa perquè alliberara el seu arquitecte preferit. Bernini va partir vers París a l'abril de 1665, per a treballar al Palau del Louvre. Hi va ser rebut com un príncep, però el seu projecte no va ser aprovat, el que va marcar el declivi de la influència italiana sobre l'arquitectura francesa. Es va escollir el projecte de Claude Perrault, i fins i tot l'estàtua eqüestre que va fer del rei durant la seua estada va ser « exiliada » a un cantó poc prestigiós del parc de Versalles. Va tornar a Roma a l'octubre. Com per a Urbà VIII, va fer la tomba d'Alexandre VII amb les al·legories de la Caritat i la Veritat davant de les de la Prudència i la Justícia, amb una porta que simbolitza la travessia al més enllà. Sota Climent IX, Bernini va fer una sèrie d'àngels per al Ponte Sant'Angelo de Roma. D'aquesta sèrie només una de les estàtues és completament de la mà de Bernini, i actualment es conserva a l'església de Sant'Andrea delle Fratte. Per última vegada va tractar el tema de l'èxtasi amb l'escultura de la benaurada Ludovica Albertoni, acabada l'any 1674. Va morir a Roma l'any 1680 i està enterrat a la basílica de Santa Maria Major.