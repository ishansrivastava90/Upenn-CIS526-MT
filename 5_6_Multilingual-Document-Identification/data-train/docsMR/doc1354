Hermanna Langa pa je bilo veliko presenečenje. Njegov moštveni kolega Manfred von Brauchitsch, ki je sicer veljal za specialista za to stezo, je bil zaradi tega tako besen, da ga je moral miriti celo športni direktor moštva Alfred Neubauer. Zaradi tega sta zvezdniška dirkača Mercedesa, von Brauchitsch in Rudolf Caracciola, ki sta osvojila tretje oziroma četrto štartno mesto, sklenila nekakšno proti-Langovsko zavezništvo. Na štartu je povedel Caracciola, za njim pa ostali Mercedesovi dirkači, ki so kot običajno dobro štartali. Rosemeyer je po nekoliko slabšem štartu hitro ujel hiter dirkaški ritem in s prehitevanjem dveh Mercedesovih dirkačev je prevzel vodstvo. Na dolgi ravnini ga je prehitel Lang, ki je tako vodil po prvem krogu, sledili so mu Rosemeyer, Caracciola in von Brauchitsch med tem, ko so najhitrejšim krogom dirke ponovno povedel Rosemeyer, Lang pa je na drugem mestu zaostajal že devet sekund. Caracciola ga je uspel prehiteti in se je podal v lov za vodilnim Rosemeyerjem, ki je imel po tretjem krogu enajst sekund prednosti, toda v ovinku Südkehre je pokrov na zadnjem desnem kolesu njegovega dirkalnika razpadel. Mehaniki v boksih so nestrpno čakali Rosemeyerja, ki je četrti krogi končal kot četrti s popolnoma uničenim profilom na pnevmatikah in s polminutnim zaostankom za vodilnim Caracciolo in še dvema Mercedesovima dirkačema. Postanek v boksih je trajal kar tri minute in pol, saj je bilo treba dele pokrova gume odstraniti s kladivom in dletom. Rosemeyer se je na stezo vrnil na deseto mesto. Tudi sicer je bila dirka za Auto Union katastrofalna, saj je Hans Stuck zaostal zaradi težav z motorjem, Müller pa je zletel s steze, ko se je izogibal von Deliusu. Pri tem se ni poškodoval, toda dirkalnik je bil uničen. Seaman je uspel prehiteti von Deliusa, tako da so bili na prvih štirih mestih štirje Mercedesovi dirkači. Stuck je v šestem krogu odstopil, von Delius, ki je bil edini Auto Unionov dirkač v položaju za dober rezultat, pa je dobil ukaz iz boksov naj pospeši. V šestem krogu je na dolgi ravnini poskušal prehiteti Seamana, ob tem pa je se pri 250 km/h dotaknil žive meje, nato pa trčil v Seamanov Mercedes. Slednji je trčil v miljni kamen pri čemer je utrpel več ran po obrazu in zlom nosu, von Delius pa je zletel skozi živo mejo in čez polje, nato pa trčil pri cesti zunaj dirkališča. Pri tem je utrpel zlom noge in več drugih poškodb. Še vedno je vodil Caracciola, sledili so mu Caracciola, von Brauchitsch, Lang, ki je poskušal hraniti svoje pnevmatike, Christian Kautz, Hasse in Nuvolari. V sedmem krogu sta svoja postanka v boksih opravila Caracciola in von Brauchitsch. Caracciolin postanek je trajal šestintrideset sekund, na stezo se je vrnil osem sekund za Langa. Kautz, ki je vozil za von Deliusom in videl njegovo nesrečo, je bil bil še vedno pod njenim vtisom in je zapeljal s steze, toda uspel se je vrniti na sedmo mesto. Rosemeyer je vozil izredno tvegano, da bi nadoknadil izgubljeno, in je tudi zapeljal s steze, toda uspel se je vrniti na osmo mesto, z zadnjega dela njegovega dirkalnika pa je viselo seno.