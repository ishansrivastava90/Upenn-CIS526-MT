மேங்கா மற்றும் அசைவூட்டம் ஆகிய இரண்டையும் வட அமெரிக்கத் தயாரிப்புக்காக விஜ் மீடியா உரிமம் வழங்கியுள்ளது.  விஜ், தனது ஷோனென் ஜம்ப்  பத்திரிகையிலும், தனிப்பட்ட புத்தகங்களாகவும், இந்தத் தொடரை வெளியிட்டு வருகிறது.  2005வது வருடம் அசைவூட்டத் தொடர் அமெரிக்க ஐக்கிய நாடு மற்றும் , கானடாவிலும் ஒளிரப்பாகத் துவங்கியது. பிறகு, ஐக்கிய இராச்சியம் மற்றும் ஆஸ்திரேலியாவிலும், முறையே 2006 மற்றும் 2007ம் வருடங்களில் துவங்கியது.  இந்தத் தொடரிலிருந்து வெளியான திரைப்படங்கள் மற்றும் ஒவிஏக்களும் விஜ்ஜால் வெளியிடப்பட்டுள்ளன. இதில் முதலாவது திரையரங்குகளில் வெளியானது.   2009வது வருடம் செப்டம்பர் மாதம் 29ம் தேதி வட அமெரிக்காவில் நருடோ ஷிப்புடெனின்  முதல் டிவிடி வால்யூம் வெளியானது. அதே வருடம் அக்டோபர் மாதம் முதல் டிஸ்னி எக்ஸ்டியில் ஒலிபரப்பாகத் துவங்கியது. மேங்கா அதன் 44 தொகுப்பு வரையிலும், 89 மில்லியன் பிரதிகள் ஜப்பானில் விற்பனையாகியிருக்கிறது.  விஜ்ஜினுடைய ஷொனென் ஜம்ப் பத்திரிகையில் தொடராக வெளிவரும் நருடோ அந்த நிறுவனத்தின் மிக அதிகமாக விற்பனையாகும் மேங்கா தொடரில் ஒன்றாக உள்ளது.  இதன் ஆங்கில மொழியாக்கம் முதலில் யூஎஸ்ஏ டுடே யிலும் பிறகு  புக் லிஸ்டில் பல முறையும் தோன்றியுள்ளது. இதன் 11வது தொகுப்பு 2006ம் வருடத்திய க்வில் விருது வென்றது.  இந்தத் தொடரில்  சாகசம் மற்றும் நகைச்சுவைக் காட்சிகளுக்கிடையே மிகவும் சிறப்பாகக் கடைப்பிடிக்கப்படும் சமன்பாடு, மற்றும் கதாபாத்திரங்களின் குண அமைப்பு ஆகியவற்றை விமர்சகர்கள் வெகுவாகப் புக்ழ்ந்திருக்கிறார்கள். இருப்பினும் வழக்கமான ஷோனென்  கதை தனிமங்களையே இது பயன்படுத்துவதாக விமர்சனமும் செய்துள்ளனர். நருடோ உஜுமகி ஒரு இளைஞன். இவனுக்குள் ஒன்பது வால் கொண்ட வேதாள ஓநாய் அடக்கி வைக்கப்பட்டுள்ளது.  தொடர் தொடங்குவதற்குப் 12 வருடங்களுக்கு முன்னால் இந்த ஒன்பது வால் கொண்ட வேதாள ஓநாய் கொனொஹாகுரே என்னும் நிஞ்ஜா கிராமத்தைத் தாக்கி பலரைக் கொன்றது.  இதற்குப் பதிலாக கொனொஹாகுரே கிராமம் மற்றும் அதன் நிஞ்ஜா ராணுவத்தின் தலைவனுமான நாலாவது ஹொகேஜ் தனது உயிரைத் தியாகம் செய்து, நருடோ பிறந்த குழந்தையாக இருந்தபோது அவன் உடலுக்குள் அந்த வேதாளத்தைப் பூட்டி வைத்து விட்டார்.  ஆனால், கொனொஹாகுரேவோ, நருடோவே அந்த வேதாள ஓநாய் என்பது போலத் தவறாகக் கருதி அவனது குழந்தைப் பருவம் முழுதும் அவனைத் தவறாகவே நடத்தியது.   நாலாம் ஹோக்கேஜ் இறந்த பிறகு அவருக்குப் பதிலாக வரும் மூன்றாம் ஹோக்கேஜ் இட்ட ஒரு கட்டளை, ஓநாயின் தாக்குதலை யாரும் எவரிடத்தும் கூறக் கூடாதென விதிக்கிறது.  பல வருடங்களுக்குப்பிறகு, ஓடிப்போன ஒரு துரோகி நிஞ்ஜாவான முஜுகி என்பவன் தடைசெய்யப்பட்ட சுருள் ஒன்றை திருடுமாறு நருடோவைத் தந்திரத்தால் வளைக்கிறான். ஆனால், அவன் ஆசிரியர் இருகோ யுமினோ அதைத் தடுத்து விடுகிறார்.  முஜுகியிடமிருந்து நருடோவைக் காப்பாற்றும் முயற்சியில் இருகோ கிட்டத்தட்ட இறந்தே விடும்போது, சுருளில் இருக்கும் சக்தியை உபயோகித்து நருடோ மிஜூகியைத் தோற்கடிக்கிறான். இது  சக்தி நிழல் உருவெடுக்கும் உத்தி யான அமானுஷ்ய ஜுட்ஸு சக்தி யாக உருவெடுக்கிறது. இதன் மூலம் அவன் தன்னிடமிருந்தே  பல  உருவங்களை உருவாக்குகிறான்.   இந்தச் சண்டையின்போதுதான் நருடோ தனக்குள் வேதாள் ஓநாய் இருப்பதை உணர்கிறான்.