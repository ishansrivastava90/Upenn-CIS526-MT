ปลายปี 2505 ไปสมัครร้องเพลงที่สถานีวิทยุ ปชส. 7 เป็นครั้งแรก  ต่อมาได้รู้จักกับ ก้าน แก้วสุพรรณ คุยกันถูกคอ ก้านเลยชวนไปอยู่ด้วย อยู่กับก้าน 2 ปี จึงได้มารู้จักกับนักจัดรายการวิทยุชื่อ เตียง เพียงใจ  เตียงชักชวนเข้าวงการวิทยุ  โดยจัดคู่กับสมศักดิ์ มาลัยบุตร โดยใช้ชื่อในการจัดว่า สาคร บริสุทธิ์  ในอดีตเคยเป็นอเน้าเซอร์ ให้กับวงไพวัลย์ ลูกเพชร   ในช่วงที่จัดรายการกับเป็นอเน้าเซอร์ ได้มีโอกาสรู้จักกับนายห้างแผ่นเสียง ลักกี้แมมบู ตราต้นไผ่ ซึ่งที่นี่เองนายห้างได้ผลักดันให้บันทึกแผ่นเสียง เนื่องจากนายห้างขัดใจกับนักร้องระดับแผ่นเสียงทองคำคนหนึ่ง จึงสนับสนุนให้รังษี ร้องแทน และก็เป็นเพลงที่สร้างชื่อให้รังสี โดดเด่นในยุทธจักรลูกทุ่งคือเพลง วาสนาเจ้าลอย ไปทางไหนใครก็รู้จัก รังษี บันทึกเสียงก่อนหน้านั้นเหมือนกัน โดยร่วมกันแต่งกับเพื่อนรักชื่อ สถาวร บุรีแสง มีเพลงรักสาวเมืองกาญจน์ ซึ่งเป็นเพลงแรกในชีวิต บันทึกเสียงปี พ.ศ. 2514 เพลงตามมา อาทิ เสน่ห์เมืองกาญจน์ รักสาวเชียงราย วอนเอื้องคืนดอย หนาวเดือนห้าแล้งเดือนหก มักสาวภูไท น้องเอ๋ยน้อง สาส์นรักจากชายแดน ดวงใจคนจน หัวใจประหลาด ฝนแล้ง ฯลฯ แต่เพลงที่เข้าป้ายคือ วาสนาเจ้าลอย ชีวิตการเป็นนักจัดรายการวิทยุ มีอยู่ช่วงหนึ่ง  ทางราชการสั่งห้ามโฆษณาสินค้าทุกรูปแบบ เรียกว่าจัดไม่ได้เลย จึงหันเหชีวิตไปสมัครเป็นจ่าอากาศ  ที่กรมช่างอากาศ  และรับราชการจนถึงวันเกษียณ