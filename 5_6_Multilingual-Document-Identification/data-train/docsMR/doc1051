A kézművesség, vagyis mesterség gyakorlóját mester, segéd, inas vagy kontár szavakkal jelölték, utóbbi a termékeit céhes vagy iparengedély nélkül készítette. Újabban a „mester” szót az „iparos” kifejezés váltotta fel. Az iparos elsősorban használati eszközöket, az iparművész pedig főként dísztárgyakat készít. A magyar nyelv kézművesség szava a hagyományokra épülő, kézi szerszámokkal, egyedi eljárással folytatott háziipari vagy kisipari tevékenységet jelenti. A kézművességnek a viszonylag kötetlenebb életformát biztosító munkajellege, és a jól elvégzett munkából eredő tisztelete miatt mindig nagy volt a vonzereje. A rátermettség miatt kialakult előbb a munkamegosztás, majd a városi életformából következő készenléti többlettermelés a csere és piackereskedelem - ahol a kézművesek munkájának egy része áruvá vált. Az inasok korábban idősebb, mester fokozatú szakemberektől tanulták a kézművességet,lesték el a szakma fogásait. Az előre megbeszélt inasévek letelte után "szabadulhattak" fel, vándorútra mentek, később "mesterremeket" készítettek. Ezután megnyithatták saját műhelyeiket, - vagy az akkori divat szerint a szakmából egy megözvegyült asszonyt elvéve feleségül, elkészítették saját szerszámaikat és így folytatták a szakmát. A gyáripar megjelenése előtt a kézi munka szerves része volt az életnek. A gépek megjelenésével a kézi munka iránti kereslet csökkent,s a géppel nem végezhető betanított,- segéd,- és a nehéz testi munka megnevezések alatt lett kategorizálva. Ma a kézműves munka reneszánszának, újbóli megbecsülésének egyik akadálya nem az emberek igénytelenségében keresendő, hanem mivel a kézművesek által készített áruk ára nem tud versenyezni a tömegtermelés csökkentebb értékű termékeivel a ráfordítandó többletmunkaidő miatt. Így az a furcsa helyzet állt elő, hogy bár ezen termékeknek gyenge a minősége és dísztárgyként sem igen használhatók,de az olcsóságuk miatt épp az a népréteg kénytelen belőle vásárolni, mely e tömegtermelés folytán elszegényedett. A világi hatóság 1805-től céhbiztos útján tartotta kézben az állandó ellenőrzést, és a céh határozatai elleni fellebbezések fóruma is volt. A kézművesség helyzetén az ipari forradalom, tömeggyártás, és általában a technológia újításai, köztük a gépesítés, majd az automatizálás sokat rontott, és átalakította a manuális és fizikai, kézügyességet igénylő szakmákat, de azokat nem tudta teljesen kiszorítani. A kézművesség egyes ágazataiban a termékek egy része ma a dísztárgy kategóriában vagy a különleges produkciók kategóriájában készül, másoknak szűkös megélhetést biztosít a munkájuk bár tehetségesek, - megint mások a műtárgy restaurálás, másolás és hamisítás révén integrálódnak akár a nemzetközi kereskedelembe.