Elissiar M. Khoury, lebih dikenali sebagai Elissa adalah merupakan seorang penyanyi Arab yang berasal dari Lubnan yang terkenal. Beliau mempunyai ijazah sarjana muda dalam Sains Politik dari Universiti Lubnan. Beliau mula berjinak dalam industri hiburan apabila beliau menyertai kumpulan teater satira politik ThÃ©atre de 10 heures bersama seorang penghibur terkenal Wissam Tabbara. Selepas meninggalkan dunia hiburan seketika, kemudian beliau kembali dengan sebuah single yang bertemakan Sepanyol-Arab yang bertajuk Baddi Doub pada tahun 1998. Albumnya yang pertama, Baddi Doub merupakan antara album terlaris yang dijual di Lubnan dan seluruh timur tengah dengan jualan sebanyak 150,000 unit. Di atas kejayaan album pertama beliau, maka Elissa dicalonkan di dalam Festival Muzik Antarabangsa di Cannes pada tahun 2000. Pada tahun 2000, beliau telah berduet dengan artis lelaki Lubnan yang terkenal iaitu Ragheb Alameh di dalam lagu Bitgheeb Bitrouh yang dimasukkan di dalam album keduanya W Akherta Ma'ak yang telah berjaya dijual sebanyak 1,600,000 unit. Pada akhir tahun 2002, Elissa telah merasmikan pembukaan Virgin Megastore di Kuwait bersama-sama Sir Richard Branson, pemilik Virgin Megastore yang terkenal itu. Pada September 2003, Elissa telah membuat persembahan untuk Hope Charity Gala di Dewan Royal Albert, London. Elissa merupakan artis tunggal dari Timur Tengah dan berganding bersama artis-artis antarabangsa yang lain seperti Sarah Brightman, Zucchero dan Joaquin Cortes Album keempat Elissa, Ahla Dunya telah dilancarkan pada tahun 2004. Album itu telah berjaya dijual dengan larisnya di dunia Arab. Album tersebut merupakan album pertama Elissa yang dikeluarkan oleh syarikat rakaman yang terkenal di dunia Arab iaitu Rotana. Album tersebut dimuatkan dengan pelbagai lagu hits seperti Koll Yowm fi Omrey, Erga'a lil Shoa, Hobbak Waga'  dan Ahla Dunya. Pada tahun 2005, album Ahla Dunya telah mendapat anugerah 'Album Terlaris di Timur Tengah dan Afrika Utara pada Anugerah Muzik Dunia di Monte Carlo, Monaco. Pada tahun 2007, lagu Halili di mana beliau berduet dengan Cheb Mami menjadi popular di dunia Arab. Beliau juga merupakan satu-satunya artis Arab yang telah membuat persembahan di Stars Charity Show di Dubai dan ditontoni oleh bekas Presiden Amerika Syarikat Bill Clinton, Permaisuri Jordan iaitu Permaisuri Rania dan Putera Mahkota Dubai iaitu Sheikh Mohamed Bin Rashid Al Maktoum. Pada tahun 2003, beliau telah mengikat kontrak dengan Pepsi. Ini diikuti dengan satu lagi kontrak dengan Ray Ban pada tahun 2004. Beliau juga mempromosikan barangan Lux. Pada waktu ini, Elissa merupakan spokeperson untuk Pepsi di dunia Arab. Pada tahun 2006, beliau dan penyanyi terkenal Christina Aguilera telah bersama-sama mempromosikan Pepsi di dalam sebuah iklan bersama-sama. Pada tahun 2004, Amal Hejazi telah mengetepikan kontroversi tersebut apabila beliau bertemu dan mengucapkan takziah kepada Elissa dan keluarganya di atas kematian bapa Elissa kerana penyakit kanser. Elisa telah menyambut Amal Hejazi dengan tangan terbuka dan mengucapkan terima kasih kepada beliau kerana sanggup bersama-sama Elissa pada masa yang mendukacitakan.
