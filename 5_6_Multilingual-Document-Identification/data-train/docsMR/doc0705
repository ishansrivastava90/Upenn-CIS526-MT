Bosnian sota oli Jugoslavian hajoamissotiin kuulunut veristen sotatoimien sarja pääosin nykyisen serbien, kroaattien ja bosniakkien eli Bosnian muslimien välillä. Kuuluisimmat sotatapahtumat lienevät serbien tekemät Sarajevon piiritys ja Srebrenican joukkomurha, jotka kohdistuivat bosniakkeihin eli muslimeihin. Sota oli Kroatian sotaa ankarampi, sillä Bosnia ja Hertsegovinassa eri kansallisuudet olivat tilkkutäkkimäisesti toistensa lomassa. Näin syntyi monia rintamia taisteltaviksi kolmen eri kansallisen ryhmittymän kesken. Lisäksi paikalliset samaa kansallisuutta edustavat päälliköt saattoivat sotia toisiaan vastaan eivätkä armeijat aina ryhmittyneet etnisen taustan mukaan. Esimerkiksi muslimien puolella taisteli tuhansia serbejä, minkä vuoksi Bosnian hallituksen joukkoja on oikeampaa kutsua bosniakeiksi kuin muslimeiksi. Vastaavasti myös serbien joukoissa oli joitakin muslimeja. Bosnian sodassa etniset puhdistukset joihin liittyi joukkokarkotuksia, tappamista, ryöstämistä, tuhopolttoja, talojen räjäytyksiä, kidutuksia ja raiskauksia olivat laajempia kuin Kroatian sodassa. Bosniakkeja suljettiin joukoittain keskitysleireille, joissa heitä kuoli kymmenin tuhansin. Keskitysleirejä ei suljettu, vaikka serbit niin lupasivat. Myös kroaatit ja muslimit harjoittivat ainakin jonkin verran etnisiä puhdistuksia. Sarajevon piirityksessä kuoli joissain yksittäisissä serbien kranaatti-iskuissa kymmeniä bosniakkisiviilejä. Vaikka sota olikin ulospäin eri ryhmittymien välisten taistelujen sekava vyyhti, sen käynnisti muslimeita vastaan. Lopulta kroaatit ja muslimit pääsivät sopuun ja taistelivat voitokkaasti serbejä vastaan, kunnes rauha saatiin aikaan. Bosnian sota käynnistyi hieman ennen liittoarmeijan tukemalla puhdistaa hyvin väkivaltaisesti muslimien eli bosniakkien ja kroaattien asuttamia kaupunkeja. Serbiparamilitäärien harjoittama hillitön väkivalta ajoi loput muslimit, kroaatit ja muut ei-serbit pakoon kidutuksen ja tappamisen pelossa. Bosnian sodasta tuli hyvin sekava. Rauhanneuvottelut keskeytettiin ja aloitettiin taas uudestaan kun jonkinlaista kompromissia maan jaosta yritettiin saada aikaiseksi .Virallisesti Serbian johtaja Slobodan Milosevic kiisti osuutensa Bosnia ja Hertsegovinan taisteluihin. Etnisten ryhmien keskinäiset neuvottelut rauhanomaisesta ratkaisusta epäonnistuivat nimenomaan serbijohtaja Radovan Karadžićin takia. Mutta eivät muutkaan johtajat aina rauhaa halunneet. Eräässä vaiheessa muslimeille ei käynyt rauhansuunnitelma, joka sopi serbeille ja kroaateille. Liittolaisina toimineet bosniakit ja kroaatit taistelivat välillä keskenäänkin, sillä serbit ja kroaatit olivat salaa sopineet Bosnian jaosta ja pyrkivät molemmat valtaamaan alueita bosniakeilta. Samoin saattoivat paikalliset saman kansallisuuden päälliköt pitää omaa aluettaan. Serbeillä oli alussa aseistusta Bosnia ja Hertsegovinassa noin kymmenen kertaa enemmän kuin muilla kansoilla. YK oli koko sodan ajan voimaton estämään taisteluja, sillä länsivallat eivät halunneet tukea mitään sotivaa osapuolta. Tämän takia YK ei saanut länsimailta haluamiaan joukkoja suoja-alueiden turvaksi. Lähetetyistäkään YK-joukoista osa ei olisi kyennyt taistelemaan tositilanteessa, ja alueiden suojaus jäi katteettomaksi lupaukseksi. Länsimaiden epäröivä politiikka pitkitti sotaa tarpeettomasti. On toisaalta kyseenalaista, olisiko länsivaltojen pitänyt tukea muslimeja ja kroaatteja, jotka myös syyllistyivät sodassa ihmisoikeusrikkomuksiin. Voidaan tietysti spekuloida, että bosniakit ja kroaatit olisi ehkä saatu lopettamaan ihmisoikeusrikkomukset länsimaiden apua vastaan. Bosnialaisten etniset rajat kulkivat sodassa sikin sokin. Saman kansallisuuden edustajat saattoivat taistella keskenään eri armeijoissa. Väestöstä oli kroaatteja noin viidesosa, puolet muslimeja ja kolmasosa serbejä. Kuitenkin sodassa vallitsi pitkän aikaa tilanne, jossa serbeillä oli 70% Bosnia ja Hertsegovinasta, kroaateilla noin 20% ja muslimeilla 10%. Määräänsä nähden muslimit olivat sodassa hyvin heikkoja mutta pitivät kuitenkin pintansa serbejä ja kroaatteja vastaan. Taistelut käytiin yleensä serbien ja Bosnia ja Hertsegovinan hallituksen kesken, mutta myös kroaatit ja bosniakit taistelivat pitkään Keski-Bosniassa ja Hertsegovinassa. Joillakin alueilla, esimerkiksi Bihacissa yksittäiset bosniakkiryhmät taistelivat keskenään, toisilla kroaatit ja bosniakit saattoivat liittoutua serbejä vastaan, esimerkiksi Bosniassa Posavinan alueella. Mutta Mostarissa oli kroaattien ja muslimien välinen rintama. Sodan arkipäivää olivat ihmisten kylmäverinen teloittaminen, karkottamiset, raiskaukset ja kidutukset ja pitäminen vangittuna nälässä. Serbeilleä oli lukuisia keskitysleirejä Bosnia-Hertsegovinassa ja Serbiassa. Näissä ihmisiä kuoli nälkään, surmattiin ja kidutettiin. Yleensä keskitysleireille suljetut olivat johtavassa asemassa olevia muslimeja. Kuuluisin esimerkki tästä on Srebrenican verilöyly heinäkuussa 1995, jossa serbit surmasivat 8000 asukasta vallattuaan kaupungin. Surmatut olivat enimmäkseen taistelukykyisiä miehiä, naiset ja lapset ajettiin pakosalle. Vanhusten, naisten ja lasten tappamistakaan ei kaihdettu. Srebrenican verilöyly oli ilmeisesti kosto pienemmästä muslimien hyökkäyksestä. Punainen Risti vetäytyi alueelta kokonaan sen jälkeen kun sen tunnusta käytettiin mm. asekuljetusten suojaamiseen. Sodan eri osapuolet tulittivat lastenkoteja ja sairaaloita, joiden pihalla saattoi todellisuudessakin olla vihollisen tykki tai kranaatinheitin. Sodan osapuolet saivat myös ulkopuolista apua. Serbit saivat sodan alussa tukea Serbialta, islamilaiset maat puolestaan tukivat aseavulla Bosnian bosniakki-muslimeja. Virallisesti Serbia ei tukenut serbejä Bosniassa muuten kuin humanitaarisesti. Vapaaehtoisten iranilaistaistelijoiden apu ei ollut merkittävä, vaikka serbien puolella liikkui heti sodan alkaessa huhuja muslimien puolella sotivista islamilaisten maiden fundamentalistitaistelijoita. Sodan edetessä huomattiin todellisuudessa se, miten vaikeaa islamilaisista maista saapuneiden oli sopeutua Bosnian muslimien maallistuneeseen kulttuuriin. Bosnia ja Hertsegovinaan syntyi sodan aikana myös uusia lyhytikäisiä valtioita, esimerkiksi serbimielisten bosniakkien saarroksissa. Serbit tulittivat kaupunkia kranaatinheittimin. Heidän kohteinaan olivat mm. ihmisiä täynnä oleva tori, sairaala ja lastentarha. Monesti kranaatin osuma kaupungin torille tappoi kymmeniä. Sala-ampujat ampuivat siviilejä talojen katoilta. Bosniakkipoliisin vahvuutta lisättiin. Serbit julistivat perustamansa itsehallintoalueen irtautuvan bosniakkivaltiosta, mikäli maa itsenäistyisi. Lokakuun 16. päivänä Bosnia ja Hertsegovinan parlamentti julisti maan itsenäiseksi mutta vapaaksi. Joulukuussa 1991 Bosnia ja Hertsegovinan johtava serbipoliitikko Radovan Karadžić uhkasi puolustuskyvyttömiä muslimeja jopa tuholla, kun sota syttyy. Bosnia ja Hertsegovina julistautui itsenäiseksi 5. huhtikuuta 1992. Muutamaa päivää aiemmin serbien liittoarmeija auttoi Arkanin joukkoja Bijeljinan puhdistamisessa. Bosniakit aktivoivat heti joukkonsa ja julistivat maansa olevan sodassa. 7. huhtikuuta alkoivat Sarajevon taistelut. Pian tämän jälkeen serbit puhdistivat etnisesti Zvornikin ja Fočan tappaen ihmisiä summittaisesti, ja ajaen suurimman osan muista ihmisistä pakoon. Noin 50,000 muslimia lähti pakoon Zvornikista. Muslimikulttuurin tuhotakseen serbit räjäyttivät moskeijan Fočassa. Armeija tuki nytkin puolisotilaallisia serbitshetnikkejä.  Pian vallattiin Višegrad, jossa puolisotilaalliset joukot murhasivat aikaa myöten monia kaupungin tärkeitä henkilöitä. Zvornikin ja Fočan tapahtumat kertautuivat vuoden 1992 puhdistusaallossa eri puolilla serbien valtaamilla alueilla. 20. huhtikuuta serbit tulittivat kolme tuntia Mostarissa olevaa tiheästi asuttua aluetta. Noin kuukaudessa serbit onnistuivat valtaamaan valtavan, noin 70% Bosnia ja Hertsegovinan alasta kattavan alueen. Tämä johtui siitä, että bosniakkien viralliset puolustusjoukot olivat heikot serbeihin verrattuna, ja niillä oli sodan alussa pulaa muun muassa käsiaseista. Serbit pyrkivät sodan alussa muun muassa luomaan yhtenäisiä serbikäytäviä itäiseen ja pohjoiseen Bosnia ja Hertsegovinaan. Serbit saartoivat Sarajevon toukokuussa 1992, mutta eivat kyenneet etenemään itse kaupunkiin. He tulittivat kaupunkia keväällä 1992 kovasti. Silloin tällöin saarrettuun Sarajevoon osui serbien vuorilta ampumia kranaatteja leipäjonoihin tai torille, jossa räjähtäessään kranaatit saattoivat surmata kymmeniä ihmisiä. Serbeillä oli sala-ampujia Sarajevossa. Sodan lopettamiseksi aiotut tulitauot pettivät tuhkatiheään koko maan alueella. Rintamalinjat olivat suunnilleen vakiintuneet kesäkuun alussa vuonna 1992. kesällä 1992 sotaa bosniakkien ja kroaattien kesken, ja liittyi sellaisten kroaattipoliitikkojen kuin Franjo Tudjmanin ja Gojko Susakin ajamaan Bosnia ja Hertsegovinan jakoon kroaattien ja serbien kesken.  Kaikki eivät Kroatiassa tätä ajatusta hyvänä pitäneet. Mutta toisaalta samoihin aikoihin Kroatia ja bosniakkihallitus solmivat sotilasliiton. Näihin aikoihin pakolaistulva kasvoi valtavasti Bosnia ja Hertsegovinassa, missä monia muslimeja kärsi kidutuksesta ja nälästä serbien perustamilla keskitysleireillä. Etnisistä puhdistuksista alettiin puhua julkisesti vasta heinäkuussa 1992, vaikka niitä oli tehty jo Kroatian sodassa edellisenä vuonna. Serbien pystytyttämät keskitysleirit nousivat julkisuuteen 4. elokuuta vankien kidutuksineen, nälkiinnyttämisineen ja mielivaltaisine surmaamisineen, vaikka serbit lupasivat sulkea leirit, ne jatkoivat toimintaansa siitä huolimatta. Yli 3 miljoonaa ihmistä oli joutunut pakolaiseksi Bosnia ja Hertsegovinassa, ja serbit tappoivat tahallaan vuoden 1992 elokuuhun mennessä noin 40000 siviiliä. Bosniakkeja johti Alija Izetbegovic, kroaatteja Mate Boban ja serbejä Radovan Karadžić. Bosnian serbiarmeija syyllistyi Ratko Mladicin johdolla moniin sotarikoksiin. Muslimien armeijasta käytettiin nimeä Armija BiH, "Bosnia ja Hertsegovinan armeija" ja kroaattien asejoukoista nimeä HVO. Keväällä 1993 neuvoteltiin muutaman kerran rauhasta, mutta rauhanneuvottelut kariutuivat yksi toisensa jälkeen. Ainakin yksi kansallisuus oli jokaisella neuvottelukerralla tyytymätön rauhansuunnitelmaan. Toukokuussa 1993 serbit hylkäsivät Vancen-Owenin rauhansuunnitelman. Samana vuonna serbit ja kroaatit saivat aatteen Bosnian jakamisesta Suur-Kroatiaan ja Suur-Serbiaan, kun bosniakit olivat joutuneet sodassa hyvin ahtaalle. Muodollisesti Bosnia ja Hertsegovina olisi jaettu kolmeen etniseen valtioon. Tämän Owenin-Stoltenbergin rauhansuunnitelman mukaan serbit olisivat saaneet 53 prosenttia alueesta, kroaatit 17 % ja bosniakit 30 %. Bosniakit eivät hyväksyneet elokuussa esitettyä rauhanehdotusta. Kesällä 1993 YK julisti saarrettuja bosniakki- ja kroaattikaupunkeja suoja-alueiksi, ja lentokiellon Bosnia ja Hertsegovinan ylle. Muslimit valtasivat kesäkuussa 1993 Travnikin kaupungin kroaateilta. Mostarin kuuluisa vanha kaarisilta romahti 9. marraskuuta 1993. Se oli kestänyt ihmeen pitkään eri osapuolien tulitusta. Elokuussa YK-joukkoja oli vähän aikaa vankeina Mostarissa. Syksyllä 1993 bosniakit olivat hyvin ahtaalla. NATO onnistui iskuillaan keskeyttämään huhtikuussa 1994 serbien hyökkäyksen saarrettuun Goradzen kaupunkiin. Vuonna 1994 kroaatit ja bosniakit sopivat kiistansa, ja 1995 he tekivät yhteisiä sotilasoperaatioita serbejä vastaan. Länsi oli alkanut salaa tukea kroaatteja ja muslimeja, joiden armeijat olivat voimistuneet sodan edetessä. Vaikka kroaatit ja muslimit nyt tekivätkin yhteistyötä serbejä vastaan, heidän välillään vallitsi yhä syvä epäluulo sodan loppuun asti, ja muun muassa muslimit varautuivat joillain alueilla yhä mahdollisiin taisteluihin kroaatteja vastaan. Vuonna 1994 serbit ajoivat suuren määrän muslimeja asuinalueiltaan pois niin sanotussa toisessa puhdistusaallossa. Ensimmäinen oli ollut vuonna 1992. Sodan edetessä alkoi eri alueiden serbien yhtenäisyys rakoilla. Kesällä 1994 Milošević oli kääntynyt Bosnian sotaa vastaan. Elokuussa vuonna 1994 myös Milošević lopetti Bosnian serbien tukemisen, helpottaakseen Tynkä-Jugoslavian taloussaartoa ja senkin takia, että hänellä oli kiistoja aidon kansallismielisen Bosnian serbijohtaja Radovan Karadžićin kanssa. Karadžić oli hylännyt rauhansuunnitelman, joka sopi Miloševićille. Miloševićin luottohenkilö Zoran Lilić syytti eräässä lehdessä Bosnian serbejä laittomuuksista ja moraalittomuudesta, Sarajevon tulituksista ja etnisistä puhdistuksista sekä inflaation kiihdyttämisestä. Näin Milošević luopui Suur-Serbia-haaveesta. Bosnian tukeminen oli äärimmilleen köyhtyneelle Serbialle taloudellinen rasite. Karadžić oli enemmän kiinnostunut omasta serbivaltiostaan Bosnia ja Hertsegovinassa, ei suuresta serbimaasta niin kuin Milošević, ja oli hyvää pataa Miloševićin vastaisen äärikansallismielisen Vojislav Šešeljin kanssa. Niinpä loppuvuonna 1994 Bosnian ja Serbian välinen raja suljettiin. Jo kesällä 1994 eräässä serbilehdessä arvosteltiin Bosnian sodan ihmisoikeusrikkomuksia kuten Sarajevon saartoa, joista Serbian serbit sanoutuivat irti. Bosnian serbit hyökkäsivät Sarajevoa vastaan  syksyllä 1994, ja katkaisivat sinne vievät avustuskuljetukset, mikä ajoi kaupungin nälänhädän partaalle. Bosniassa ja Kroatiassa monet serbit olivat katkeria Miloševićin hylättyä heidät. Serbiarmeija alkoi heiketä. Kiistoja oli myös Kroatian ja Bosnia ja Hertsegovinan serbihallitusten välillä. Serbit koettivat näihin aikoihin vallata saartamansa bosniakkeja täynnä olevan Bihacin alueen, jossa vallitsi nälkä. Kansainväliset neuvottelut eivät pysäyttäneet Bosnian sotaa, enne kuin asetelme oli kääntynyt Bosnian serbeille epäedulliseksi. Suurvallat toimivat Balkanilla epäröiden ja neuvottomasti. Länsimaat viivyttelivät tai eivät tehneet mitään, puhuivat juhlavasti ja antoivat lupauksia, joita ei täytetty sekä tehottomia uhkavaatimuksia, joiden takana ei ollut voimaa. Pakon edessä tehtiin kansainvälisesti hätäisiä toimia. Tapahtumia entisessä Jugoslaviassa ohjasi lähinnä Bosnian serbiarmeijaksi naamioitu entinen Jugoslavian liittoarmeija. Ilmahyökkäyksiä kannatettiin herkemmin. Eri osapuolet, aluksi serbit ja myöhemmin muslimit sabotoivat kansainvälisen yhteisön tekemät rauhanehdotukset. Rauhanvälittäjinä toimivat entiset ulkoministerit Isosta-Britanniasta ja Thorbjörn Stoltenberg Norjasta. Vuonna 1993 Yhdysvallat pelkäsi Jugoslavian kriisin laajenemista Kreikan ja Turkin sotaan. Yhdysvallat lähetti rauhanturvaajia Makedoniaan. 30. elokuuta 1995 Nato aloitti 20 vuorokautta kestäneen serbien joukkoja vastaan suunnatun ilmahyökkäyksen Bosniassa. Suoja-alueiden perustaminen merkitsi serbien valloitusten hyväksymistä ja edisti serbien suunnitelmia vallata alueita heikoimmilta muslimeilta. Suoja-alueiden ajateltiin muuttuvan keskitysleireiksi, jotka olivat piirittäjien käsissä. Bosnian sodassa oli ainakin kymmeniä vankileirejä, alla vain tunnetuimmat.