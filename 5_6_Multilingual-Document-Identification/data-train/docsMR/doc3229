Elnur Astanbəyli - şair, publisist. Elnur Astanbəyli 1981-ci ildə Qazax rayon Astanbəyli kəndində anadan olub. Gəncə Dövlət Universitetini bitirib. Bir çox aparıcı qəzetlərdə çalışıb. Xalq və modern üslubda şeirlər müəllifidir. Yazıçılar Birliyinin üzvü olub, amma sonradan birliyin ədəbi siyasətinə və sədr "Reytinq" qəzetinin köşə yazarıdır. bilirsənmi, Murdar,  bu gün mən çox düşündüm  düşündüm və bir daha əmin oldum ki,  əgər sən bu xaraba ölkədə  saxtakar müəllim, rüşvətxor həkim, ələbaxan polis, ədalətsiz hakim, buyruqqulu məmur, yaltaq şair deyilsənsə, deməli, heç kimə lazım deyilsən! amma qızımın gözləri qoymur məni  saxtakar, rüşvətxor, yaltaq olmağa  çox düşündüm, Murdar,  bir az da sən məni düşün, düş…     düş, Murdar, qucağımdan düş,  kədər öldürür məni, əllərimi qoynumda çarpazlamaq istəyirəm,  mane olursan, düş… may, 2008 Kim bilir...     "biri vardı, biri yoxdu" - bəlkə də bütün nağıllar bundan sonra bitməliydi və bəlkə də bütün nağıllar  göydən üç alma düşəndən sonra başlamalıydı     kim bilir bəlkə onda nə terror, nə ozon deşiyi  nə nüvə başlığı, nə quş qripi nə də inflyasiya təhlükəsi olardı     kim bilir bütün nağıllar başladığı yerdə bitsə bitdiyi yerdə başlasa indi nə qədər sakit və xoşbəxt idi insanlar!     fevral, 2008 XXX     sən olmayanda heç nə olmur nə gün doğur nə qar yağır  çəkdiyim siqaretlərin acısı içdiyim şərabların dadı olmur bəlkə də bir az şablon çıxır, amma  mən indi çox səmimiyəm -  sən olmayanda  yaşamağın belə adı olmur! içimdə hər gün daha da coşan qəzəb və mübarizə hissi - yaptokratiyaya qarşı, sən olmayanda o da olmur…      sən olmayanda heç kim olmur dünya boşuna gibi ağzınacan dolu metro qatarında ayağımı boşluq tapdayır çiynimə boşluq toxunur hələ evdə, hələ evdə  dibinəcən boş araq şüşəsi  içi sənsizliklə dolu…     sən olmayanda daha nə olmur heç yer olmur gəzməyə qərib ölkə ölməyə vətən olmur bir də… bir də… bir də qalın geyinməyə bəhanə olmur -  üşüyürəm!     noyabr, 2007 İnsan təslimçi sülhə məhkum     dostumun mənim dostumun mənim ən yaxın dostumun əynindəki bu kəfən içdiyi şərablar geydiyi cins şalvarlar yazdığı düşük mesajlar döydüyü ofisiantlar söydüyü konduktorlar aldatdığı qadınlar unutduğu hər şey, hər şey qarşısında  qaldırdığı ağ bayraq deyilsə, bəs nədir?.. Gecə ekspresi mobil telefonu söndürmək sonra televiziyonu söndürmək sonra işığı sonra ehtirasını sonra bir siqara yandırmaq sonra işığı yandırmaq sonra televiziyonu sonra mobil telefonu və  çaynikin altını yandırmaq sonda da...