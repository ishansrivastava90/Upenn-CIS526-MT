SVT24 har trots en omfattande distribution i samtliga större operatörers basutbud haft mycket svårt att attrahera tittare i någon större skala varför utbudet breddats till att omfatta repriser av olika underhållningsprogram istället för nyheter. Den UPC och Com Hem om att kanalen skulle distribueras i deras analoga grundutbud. Fortfarande i september 2007 var dock ett stort antal hushåll - som tidigare varit kunder hos UPC - fortfarande tvungna att betala till Comhem för att kunna se både Kunskapskanalen och SVT24, trots avtalen om fri mottagning mellan Comhem och SVT respektive UR. Den nya kanalen sände nyheter en gång varje kvart, på hel- och halvslag hade man en längre sändning och kvart över samt kvart i hade man nyhetssammanfattningar. Dessutom sändes A-ekonomi två gånger i timmen i kanalen och man hade flera vädersändningar. Efter nyhetssammanfattningarna visades vanligtvis fördjupande inslag. Ett annat inslag i tidiga SVT24 var "Nordiskt" med inslag från övriga nordiska TV-bolag. Kanalen sände även dagtid i de vanliga SVT-kanalerna varje vardag till en början. Först i SVT2 och under sommaren i SVT1. Dessutom blev det SVT24 som fick stå för extrasändningarna vid speciella händelser. Under sommaren gör de flesta av programmen uppehåll, bara de korta Rapportsändningarna, 24 Måndag etc., Sverige Nu, 24 Sport och BBC World sände under sommaren 2003. Istället visades 24 Vision under dagtid. På kvällarna repriserades en del av vårens program och under nattetid var sändningarna oförändrade. Hösten 2003 drabbades kanalen av besparingar och Rapportsändningarna begränsades till att bara sändas en gång i timmen. Fördjupningsprogrammet bytte namn till Studio 24 och fick en begränsad sändningstid till 17.05-18.00. Under dagtid sändes istället enbart 24 Direkt mellan 9.30-16.00. På natten gjordes en del förändringar i utbudet och programmet 24 Resa startade. Dessutom började man sända en TV-version av radioprogrammet Lantz i P3 varje vardag. Våren 2004 förändrades kvällstablån. 24 minuter lades ner och vidaresändningarna från BBC upphörde. Istället inleddes dagliga nyhetssändningar av 24 Nöje och 24 Konsument mellan 20.05-20.30, tre utsändningar av Sportnytt varje vardag och utökade samsändningar med SVT1 och SVT2. I övrigt var tablån i stort sett oförändrad, bortsett från att 24 Resa sändes två gånger i veckan, att delar av Studio 24 sändes även på kvällen och att man började reprisera regionala nyheter mellan 23.05 till midnatt. Ett nytt program kallat Kultursvepet startade. Även under sommaren 2004 gjorde de flesta programmen förutom K2. Mot slutet av hösten lades 24 Konsument ner. 24 Nöje bytte i januari namn till Nöjesnytt. Nöjesnytt började under våren 2006 sändas i Gomorron Sverige och i SVT2 på kvällarna. Under hösten utökades sändningarna av servicerepriser ännu mer. Tidigare var de begränsade till de tidpunkter när det samtidigt sändes nyheter i SVT1 och SVT2, men nu började servicerepriser även sändas på andra tidpunkter. I juli 2006 meddelades att SVT skulle genomföra besparingar på nyhetsverksamheten under 2007. Detta innebar att Studio 24 skulle läggas ned. Studio 24 fortsatte sända hela hösten, men gör sin allra sista sändning den 22 december 2006. I den nya SVT24 som börjar sända 15 januari 2007 visas repriser av SVT-program mellan cirka 19.00-23.00. Före 21.30 visas främst samhälls-, kultur- och dokumentärprogram. 21.30 visas ett halvtimmesblock med nyheter från Rapport där även Nöjesnytt ingår. Därefter sänds bland annat drama- och nöjesprogram. I nattsändningarna, som fortsatt samsänds med SVT1, behålls Rapportsändningarna. Även 24 Direkt och helgens sportsändningar behålls. I september fick SVT24 en ny grafisk profil. Samtidigt började SVT marknadsföra kanalen mer som en repriskanal, där man kunde se populära program som till exempel Plus eller Svensson, Svensson i repris. Expressens TV-krönikör Anders Björkman skrev sommaren år 2003 att "24 är inte mycket till TV-kanal" och att "Plågsamt och löjligt är två etiketter man kan klistra på 24". I oktober 2001 konstaterade Sydsvenskans Ulf Clarén att "SVT24 håller inte måttet" och kritiserade bland annat det bristande tempot som, enligt honom, tog sig uttryck i att man gjorde flera minuter långa uppehåll med enbart en bild på studion eller programledaren, till exempel.