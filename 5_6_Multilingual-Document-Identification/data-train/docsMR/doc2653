Після закінчення школи Йорк на рік відклав вступ до університету. Протягом цього часу він працював на кількох роботах. В 1987 році 19-річний Том потрапив в автокатастрофу. Сам він майже не постраждав, але дівчина, що сиділа на передньому сидінні поруч з ним, отримала серйозні травми. З того часу музикант відчуває панічний страх перед автомобілями, що знайшло своє відображення в піснях Radiohead "Airbag", "Killer Cars" і "Stupid Car". On A Friday відновила свою діяльність 1991 року, коли її учасники закінчили коледжі та університети і знову зібралися разом. Переїхавши до Оксфорду, вони підписали контракт з Parlophone і змінили свою назву на Radiohead. Група привернула до себе увагу вже дебютним синглом "Creep", що був представлений на першому альбомі «Pablo Honey», який критики зустріли неоднозначно. Том Йорк як головний генератор музичних ідей та ініціатор емоційної атмосфери насичував пісні Radiohead власними примарами, знаходив вихід для своїх душевних і духовних конфліктів. Тому у творчості команди з перших кроків домінували теми ізоляції, мрійливої надії, смирення, екзистенціалізму. Цей нетиповий емоційний концентрат вперше був більш-менш повно виражений на другому альбомі "The Bends". У 2003 році Radiohead випустили свій шостий альбом, "Hail To The Thief", суміш року і електроніки, який Йорк описав як реакцію на події початку 2000-х і побоювання за майбутнє своїх дітей. Сьомий студійний альбом Radiohead "In Rainbows" з'явився в жовтні 2007 року. Його можна безкоштовно скачати з офіційного сайту групи.