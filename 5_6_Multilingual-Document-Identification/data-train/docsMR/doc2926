În Extremul Orient o încărcătură în valoare de un milion de lire sterline. Printre cauzele care au declanşat campania din 1588, nu lipsită de importanţă a fost descoperirea complotului din 1587, îndreptat împotriva Elisabetei I, regina Angliei. Complotul fusese organizat de Spania, cu sprijinul Mariei Stuart. Descoperirea lui a dus la executarea fostei regine a Scoţiei, în acelaşi an, la 7 februarie. În acest context, după o lungă perioadă de pregătiri, nehotărâtul Filip al II-lea a ordonat invadarea Angliei. Dacă aşa cum s-a arătat mai sus, din punctul de vedere al numărului şi al deplasamentului cele două flote se echivalau, nu acelaşi lucru se poate spune despre calitatea navelor care le compuneau. Flota spaniolă era compusă în cea mai mare parte din galere, nave cu bordul foarte înalt. Datorită pupei, unde se afla amplasat castelul cu mai multe caturi, erau teribile la vedere, adevărate fortareţe, dar greoaie şi foarte dificil de manevrat, mai ales în condiţiile grele impuse de navigaţia oceanică. Echipajele lor, eterogene, formate în mare parte din mercenari spanioli, portughezi, italieni, erau în mult mai mare măsură interesate de câştigurile proprii decât de a lupta pentru victoria Spaniei şi gloria regelui ei. În plus, beneficiau de o experienţă a luptei pe mare mult redusă comparativ cu aceea a advesarilor englezi. Navele engleze erau în mare majoritate noi, moderne, construite pentru navigaţia dificilă impusă de condiţiile din Oceanul Atlantic şi Marea Mânecii. Datorită velaturii speciale, se manevrau mult mai uşor decât cele spaniole şi erau capabile să navigheze, la nevoie, împotriva vântului. Echipajele lor, aproximativ  de marinari, erau experimentate în navigaţie şi lupta în Atlantic, Marea Mediterană şi mările tropicale. Comandanţii englezi erau net superiori celor spanioli în ceea ce priveşte pregătirea şi experienţa. La câteva zile de la plecare, Armada a fost surprinsă de o puternică furtună în largul coastelor spaniole, furtună care a obligat-o să facă escală în portul La Coruña. Pentru reorganizare şi repararea pagubelor suferite, navelor care făceau parte din convoi le-au trebuit două luni. În sfârşit, la 22 iulie, au ridicat din nou ancora din portul La Coruña, în condiţii nefavorabile, cu vânt puternic şi mare agitată. După opt zile, la 30 iulie 1588, Armada a ajuns în apropierea capului Lizard, din sud-estul Angliei. Flota a fost reperată imediat de o navă engleză care făcea parte din escadra de supraveghere. Aceasta s-a îndreptat, cu toate pânzele sus, spre Plymouth, dând alarma. A urmat o săptamână infernală, în care Armada, supusă tot timpul salvelor artileriei engleze, a înaintat cu mare dificultate. Imensa flotă spaniolă a reuşit, la 7 august, să arunce ancorele în rada portului Calais, punându-se, într-un fel, la adăpost. Cauzele care au determinat înfrângerea Armadei au fost timpul nefavorabil, incompetenţa la comandă a ducelui de Medina-Sidonia şi a ofiţerilor săi, inferioritatea în armament şi tactică de luptă. În plus, planul iniţial a prezentat câteva puncte slabe ce s-au dovedit a fi fatale în economia războiului. Din punct de vedere strict naval, campania din 1588 a demonstrat victoria absolută a navei asupra galerei. Navele erau mai rapide şi mult mai uşor de manevrat. „Linia de şir” adoptată de englezi avea să devină tactica de luptă clasică, fapt care a dus la micşorarea numărului de tunuri din prova şi din pupa şi la mărirea numărului de tunuri din borduri.