Másnap Roy és Jessica hült helyét találják. Redfield pontosan tudja mi történt, s az aranyért és a lányért kétszeres oka van megölni Christ, aki hiába mentegeti magát reszketve, Redfield keresztül lövi. Redfield embereivel elvágtat a faluba. Előbb Miguelt faggatja, s az árulót leleplezi mindenki előtt. De ő nem tud semmit, ehelyett Joselitóhoz küldi. Joselito nem felel, ezért arra kényszerítik a bányászokat, hogy fejjel lefelé a vízbe lógassák. Mintha már az látsszana, hogy a kínzástól az öreg meghalt és Redfieldék csalódottan tovább állnak, de előtte Redfield kihirdeti, hogy 1000 dollárt és kegyelmet ígér annak, aki Jessicát és Royt előkeríti, aki pedig rejtegeti, arra halál vár. De Joselito életben maradt. A többiek korholják Royt, mért nem lépett közbe, de Joselito szerint is jobb, hogy nem tette meg. Az áruló iránt viszont mérhetetlen a dühe az embereknek. A szerencsétlen könyörög, hogy hagyják elmenni. Olyan képtelen magyarázatokat akar adni tettére, hogy ő is pénzt gyűjtött, hogy fegyvereket lehessen szerezni. Próbálja az embereket Roy ellen hangolni, s könyörög Joselitónak, hogy ő is közéjük való, de az öreg azt válaszolja neki, hogy a megölt társaik is éppúgy közéjük valók voltak. A férfit megfojtják, s az öreg keresztet vett, miután először ítélkezett ember felett. Leone filmjében úgyszintén sor került katonák lekaszabolására az aranyért, akárcsak itt, de ellentétben az előzővel, Floriónál harc bonatkozik ki és nem mészárlás. Legfőbb témája azonban a bátorság. Különösen Jessicáé fontos, aki bátran szemébe néz a fogva tartójának, elragadó tekintete pedig nagy magasságokba fokozza a hangulatot. Jessica képébe Florio Mária Magdolna mását vetíti bele, akiről mint ismeretes számos erkölcstelen dologban volt része Jézussal való megismerkedése előtt. Itt annyi különbség van, hogy a filmben látható „erkölcstelen” történésekben Jessicának nem önként van része. Redfield mindent megkapott, de mások segítségével. Ő maga nem tudott fellépni személyesen, mert a jellem hiányzik belőle, hisz mindössze egy gerinctelen meghunnyászkodó féreg, távolról figyeli az eseményeket, sehol nem tud közbelépni. Lawrence, jóllehet negatív szereplője a történetnek, de elég bátor és némileg szemtelen is volt ahhoz, hogy Jessica megszerzésére fellépjen, vállalva azt, hogyha ha ez kiderül, akkor Newman végez vele. Joselito bátorsága is kiemelendő, hisz majdnem az életével fizetett, nem ellenállt annak, hogy elmondja hol rejtőzik az unokája és Roy. Számos művészi toposz is kimutatható a jelenetkből. Miguel kivégzése is igencsak drámai erejű, szintén bibliai átültetésű toposz, ahogy a férfi szinte már sírva rimánkodik az őt körül álló társainak, akik rezzenéstlen és gyűlöletteljes arccal figyelika szánalmas lényt, aki kevéske pénzért besúgta Redfieldnek, hol és mikor próbálnak meg fegyverekért menni. Végül a kínzást túlélt Joselito mondja ki rá a végső ítéletet, bár lehet szíve mélyén elengedte volna, hisz nincs joga bírót játsszani. A másik fontos toposz az utolsó párviadal, ahol Roy, Joselito és Redfield előtt felsejlenek a múlt képei, az egykori bűnök és szenvedések. Emiliano bosszúvágya, amelyet ugyan nem tud keresztül vinni, de Roy személyében van ember aki megteszi helyette és elégtételt ad a film többi szenvedőt játsszó szereplőjének. A harmadik igencsak lényeges toposz Roy menekülése, illetve a pincében történt megkínzása, amely a Passió-története alapján született. De Roynak nem kell kiszenvednie, mert Jessica leállítja egyszerű női személyével a kínzást. Massimo Serato, kiemelkedő képességű színész ugyan csak néhány jelenetben jut szerephez, de szerepe a filmnek egyik kulcsmotívuma, ahogy ott áll a megvesztegetett bíróság előtt, majd a munkatelepen ostorozzák, s végül kínlódva próbál menekülni Roy-jal. Az utat nem bírja, s mielőtt még meghalna, Roynak átadja utolsó kívánságát, azután barájta levágja a lábát. A film sikeréhez hozzájárul még Bruno Nicolai, Ennio Morricconét ostromló nagyszerű filmzenéje is.
