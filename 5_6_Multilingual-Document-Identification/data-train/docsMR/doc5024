В Королеві розташована найдавніша людська стоянка в Центральній і Східній Європі - Королевська стоянка, яка на сьогоднішній день зруйнована місцевим щебеновим заводом. Перша письмова згадка Королева датується  роком. В IX—X ст. на місці замку існувало поселення слов'ян, а у кінці XII ст. на городищі був побудований дерев'яний королівський мисливський будинок, від котрого Королево і отримало свою назву. У Королеві було переписане Королівське Євангеліє. У XIV ст. будують кам'яний замок, який отримав назву Нялаб. Розташований на двох високих терасах скелястого пагорба, що височіє над р. Тиса, у пн.-зах. частині селища. В 1672 р. замок був зруйнований після придушення змови магнатів. До наших днів збереглися лише деякі фрагменти стін замку. Королево – надзвичайно привабливий куточок у західній частині Українських Карпат. Адже тут унікальний клімат, довкола багато флора та фауна, густі змішані ліси, річка Тиса, щедра на рибу, родючі ґрунти. На жаль, окремі історики розглядають це період в історії краю через призму політики, і часто політична заангажованість не дозволяє їм бути об’єктивними. Звідси і різні, іноді діаметрально протилежні судження про той чи інший історичний факт, однак ці проблеми для них. Русини та угри асимілювались досить – таки мирно. Історичні аннали не зафіксували якихось великих ексцесів, які б призвели до кровопролитних воєн та масового знищення представників тієї чи іншої етнічної групи. В середині березня 1241 року орда хана Батия досягла Веряцького перевалу і через кілька тижнів грабувала, спалювала та нищила все довкола на території нашого краю. Річка Тиса весною 1241 року була надзвичайно повноводною, і це врятувало Королево від пограбувань та нищення. Ординці рухалися правим берегом Тиси, так і не зумівши перебратись на лівий. В 1279 році вперше згадується Королівський замок Ньолаб, який був літньою резиденцією угорських королів, що приїжджали сюди на полювання. Ліси тут були напрочуд густими та багатими на дичину. В основному це були дубові ліси, звідси й назва присілка Королева – Дубовинка. Тут ще й дотепер знаходять гігантські дубові стовбури, що пролежали не одну сотню років на глибині 2-3 метри. Королівський замок будувався впродовж десятиліть. Це була довершена і досить надійна споруда. У центрі замку був викопаний колодязь. Можна собі уявити, скільки це потрібно праці! Адже Замкова гора – суцільний камінь, а глибина цієї криниці була не менше 55 метрів.. Товщина стін замку – 2-3 метри. Сьогодні викликає подив, що у 13 столітті зодчі могли використовувати чудові в’яжучі матеріали, які не втратили своєї мітці впродовж 700 років. На спорудженні замку працювали волохи та русини із навколишніх сіл – Черни, Новоселиці, Вершці, Хижі а також майстри із Сербії. Біля підніжжя замку були бідні халупи, особливо з південного та західного боку. Ці бідні хати часто ставали прилистком грабіжників, які тероризували навколишні села, грабували всіх і все. Як свідчать літописці, банди очолювали Дочо Ласлов та Фончіков Повзеш. Чеські історики, описуючи поїздку угорського короля Уласа IV до Королівського замку, взяли цю подію за вихідну точку і «омолодили» замок щонайменше на 200 років. Однак Ольга Мікловш, угорський історик, що супроводжував Уласа IV протягом цієї поїздки, залишив нащадкам багато цікавих матеріалів, які є надійним та правдивим джерелом інформації. Пізніше він став єпископом у Естергомі, тут же й похований, поряд з криптами представників вищого духовного та королівської знати… В 1661 році замок очолили турки, які стали табором з північного боку замку, біля р. Тиси. Майже півроку намагань захопити замок не увінчались успіхом. Турки не змогли зламати опір захисників та подолати фортифікаційні споруди, хоча численна перевага у кілька разів була на їх боці. В 20-х роках минулого століття чехи також проводили розкопки на Замковій горі, однак їх пошуки не можна вважати вдалими. Варварських руйнувань завдали замку жителі Королева. В кінці 40-х років вони ламали мури і вантажили уламки на вози, споруджуючи фундаменти власних осель. По-варварськи розрито могили перед каплицею, де було поховано представників родини Перені. У період чеської влади, та й радянської теж, зроблено чи мало шкоди, коли було вирішено озеленювати Замкову гору. Адже археологи категорично проти цього. Дерева, їх коріння руйнують історичні пам’ятки більше, ніж будь-який інший фактор. Професор Ужгородського університету п. Котигорошко В. Г. вважає, що Королівський замок мав набагато більше значення, ніж виноградівський Катков. Є сподівання, що Замкова гора відкриє для нас ще чимало загадок, які чекають на тих, хто не байдужий до історії своїх пращурів, хто прагне довідатись про те, якою була історична правда.
