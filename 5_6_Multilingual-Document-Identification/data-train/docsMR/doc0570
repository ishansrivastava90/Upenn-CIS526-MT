right La PGA Tour è un'organizzazione che cura i principali tour professionistici di Stati Uniti. Ha sede a Ponte Vedra Beach, un sobborgo di Jacksonville, in Florida. Il suo nome viene ufficialmente scritto tutto con lettere maiuscole, ovvero "PGA TOUR". A causa della molteplicità di denominazioni simili, è bene spiegare che cosa la PGA Tour organizza e cosa invece non organizza. La PGA tour non gestisce alcuno dei quattro tornei maggiori né la USGA, che organizza anche gli U.S. Open. Quello che invece la PGA Tour fa è organizzare tutto il resto degli eventi golfistici settimana dopo settimana, tra cui The Players Championship e la FedEx Cup oltre alla Presidents Cup con cadenza biennale. Anche i primi venticinque nella classifica dei premi vinti del Nationwide Tour conquistano il diritto di partecipare al PGA Tour dell'anno seguente. Un giocatore che vince tre tornei del tour in un anno riceve una "promozione sul campo" che gli garantisce la partecipazione al PGA Tour per il resto dell'anno. Alla fine di ogni stagione i primi centoventicinque giocatori nella classifica dei premi vinti ricevono una "tour card" per l'anno successivo, che li esenta dalla qualificazioni per la maggior parte dei tornei . Tuttavia, a certi tornei, conosciuti come invitationals, l'esenzione si applica solo ai primi settanta della classifica dell'anno precedente. I giocatori classificati nelle posizioni da 126 a 150 ricevono una tour card condizionata, che dà loro la precedenza per sostituire i giocatori che decidessero di non partecipare a qualche torneo. Vincere un torneo del PGA Tour dà diritto ad una tour card della durata minima di due anni, a cui si aggiunge un anno per ogni ulteriore vittoria fino a un massimo di cinque anni. Vincere uno dei tre tornei del tornei Major o The Players Championship ottiene la partecipazione garantita al tour per cinque anni. I giocatori che vincono venti tornei del tour sono qualificati a vita. Particolari condizioni sono previste per giocatori che si trovino nei primi cinquanta o venticinque della classifica senza altri motivi di esenzione dalle qualificazioni o per i giocatori che rientrano da un infortunio. Come per altre organizzazioni sportive professionistiche, non vi sono regole che limitino la partecipazione al tour ai soli uomini. Nel 2003 Annika Sörenstam e Suzy Whaley giocarono i tornei del PGA Tour e Michelle Wie l'ha fatto consecutivamente dal 2004 al 2008. Nessuna di loro ha però mai superato il taglio, anche se la Wie nel 2004 in un'occasione l'ha mancato per un solo colpo di differenza. La LPGA, invece, è un'organizzazione riservata solo alle donne. In Italia i tornei della PGA Tour sono trasmessi dalla piattaforma satellitare SKY. Nel 2007 il BMW Championship, il tour ha sospeso l'attività per una settimana prima del torneo a squadre, che nel 2008 è stata la Ryder Cup. Il Tour Championship ha invece preso il via la settimana successiva alla competizione a squadre, L'attività proseguirà in autunno, con l'attenzione posta alla lotta tra i giocatori di minor successo per ottenere i risultati necessari a mantenere la propria tour card. Nel 2007 è stato creato un circuito di sette tornei, noto come Fall Series. Nel suo primo anno i tornei si sono tenuti in sette settimane consecutive, a partire da quella successiva al Tour Championship. Nella maggior parte dei tornei di stagione regolare i partecipanti possono essere 132, 144 o 156, a seconda del periodo dell'anno e delle ore di luce disponibili. Tutti i giocatori che superano il taglio della fine del secondo giro ricevono premi in denaro e il vincitore generalmente conquista il 18% del montepremi complessivo.