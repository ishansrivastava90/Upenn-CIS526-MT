Ranma har också andra kvinnorelaterade problem, nämligen sina fästmör. Innan han var född gjorde Genma upp med sin kamrat Soun Tendo om att deras barn skulle gifta sig, och eftersom Soun har tre döttrar och Genma en son är det nu dags att förena de två familjerna. Tyvärr regnar det på ankomstdagen, så när Souns döttrar Akane, Nabiki och Kasumi ska presenteras för den fästman de just fått veta att de har, är han en flicka. Akane, som också är tränar kampsport, kommer till en början väl överens med Ranma - tills hon råkar överraska honom på väg upp ur det varma badet... När hela bakgrunden har retts ut och det står klart att de två fäderna envisas med att genomdriva förlovningen flyttar Nabiki och Kasumi snabbt över bördan på Akane och en svårtolkad relation tar sin början. Ranma och Akane förolämpar och slår varandra, och förklarar upprepade gånger att de inte har något som helst intresse av att vara ihop, men samtidigt förekommer åtskilliga scener som tyder på att det hela främst är ett spel för galleriet. Även om det bland fans finns stora stridigheter om vad som skulle vara "rätt" val står det klart att Takahashi ansåg att de med tiden utvecklade känslor för varandra. Kodachi Kuno, alias Den svarta rosen, tillhör en högättad samurajfamilj och är därför inte knäpp, bara excentrisk. Hon tävlar i kampsportsgymnastik och har för vana att för säkerhets skull oskadliggöra sina motståndare före matchen. En attack mot Akane stoppas av Ranma, men när han sedan fångar henne när hon faller från hustaket de kämpat på, bestämmer hon sig för att de två är ödesbestämda att älska varandra. Hon skyr inga medel i kampen mot de andra "slamporna", men mest förtjust är hon i paralyserande gaser. Tatewaki Kuno, Kodachis bror, går årskursen över Akane, och har sedan en tid tillbaka försökt vinna hennes hjärta. Som kapten för kendolaget har han förklarat att den som vill dejta Akane måste först besegra henne, vilket har fått till följd att hon varje morgon möts vid skolporten av en större grupp pojkar som med alla till buds stående medel försöker slå ned henne. Lyckligtvis är hon tillräckligt skicklig kampsportare för att ta sig igenom det hela helskinnad, men det har inte precis gjort henne positivt inställd till Kuno. När Ranma dyker upp uppstår genast antagonism mellan honom och Kuno, som inte kan tåla att någon annan skulle ligga bättre till gentemot Akane än han själv gör. Att Ranma inte visar honom tillbörlig respekt - och inte låter sig besegras av hans överväldigande kendoskicklighet - gör naturligtvis bara saken värre. Samtidigt dyker det upp en mystisk vacker flicka som på något sätt är knuten till Ranma. Kuno blir förälskad igen, och eftersom han inte kan välja måste det vara gudarnas vilja att han ska ge båda de två skönheterna möjlighet att uttrycka sin kärlek till honom... Ranma Saotome Ranma är seriens manliga huvudkaraktär och har ett väldigt hektiskt liv. Han är förlovad med fyra flickor och tre försöker konstant vinna Ranmas hjärta. Men trots det är det Akane Tendo, "den riktiga förlovningen" han tycker, motvilligt, bäst om. Ukyo är han en gammal barndomskamrat till och mer om den historien kan du läsa mer om där nere. Shampoo blev han förlovad med ofrivilligt, eftersom han besegrade henne i mansform så måste hon ta honom till äkta make.  Ranma är mycket duktig i kampsport och kan många tekniker. De han oftast slåss emot är Ryoga Hibiki, Mousse, Happosai och delvis Pantyhose Taro "Strumpbyxpelle". Genma Saotome  En högt avancerad kampsportsmästare och även Ranmas pappa. När Ranma var liten tog Genma med sig honom på en resa genom Japan för att göra honom till en man, ett löfte som han gett sin hustru Nodoka. Genma är också sensei för Saotome-dojon för Musabetsu Kakutō-ryū karate. Han blir till en panda när han får kallt vatten över sig, sviterna från en resa till Kina. Nodoka Saotome  Den sköna Nodoka är en mycket attraktiv kvinna i den tidiga fyrtioårsåldern och hustru till Genma Saotome samt mamma till Ranma. Hon är en avancerad mästare i japansk fäktning och bär alltid med sig en katana, ett samurajsvärd med lång klinga. Genma hade lovat henne att Ranma skulle komma hem som en man men nu när Ranma är till hälften flicka måste han och Genma gömma sig för henne genom att bosätta sig hos Genmas gode vän Soun Tendo och hans döttrar. Det beror på att Genma hade sagt att om han inte lyckades hålla sitt löfte måste både far och son begå harakiri, rituellt självmord. Då Nodoka av en händelse får veta vad det är för fel på hennes man och son ser hon inte längre någon anledning att låta de begå harakiri, då Ranma genom sitt mod och sin stora styrka bevisat att han kan vara en man även när han är flicka. Det leder till att Ranma och Genma äntligen får flytta hem igen men senare väljer hela familjen att flytta in hos Tendo. För Nodoka betyder Ranma och Genma mer än allt annat i hela världen. Nabiki Tendo  Sjuttonåriga Nabiki är Soun Tendos nästa äldsta dotter. Hon och resten av familjen Tendo är god vän med Ranma och hans föräldrar men till skillnad från sina systrar gör Nabiki ofta vad som helst för att tjäna lite extra yen, japanska pengar. En gång är hon nära att bli riktigt ond när rektorn på skolan använder henne, Tatewaki Kuno och den gamle kampsportsmästaren, tillika kvinnokarlen, Happosai för att lära Ranma och dennes lärarinna Hinako Ninomiya veta hut då de ställer sig emot rektorn. Nabiki väljer emellertid att lämna rektorn i sticket, hon är riktigt pengagalen. Kasumi Tendo  Kasumi är nitton år och Akanes äldsta syster, hon är utsedd av familjen att vara husmor då deras mamma är död sedan länge. Hon är lite intressererad av familjens husläkare doktor Tofu men väljer att bara vara god vän med honom. Ställer alltid upp på familjen när dem behöver det. Soun Tendo  Sensei för Tendo-dojon, som liksom Saotomes dojo är riktad att lära ut Musabetsu Kakutō-ryū karate, och pappa till systrarna Kasumi, Nabiki och Akane. Som ung gjorde Soun upp med sin kamrat Genma Saotome att deras barn skulle trolovas med varandra. Då Soun får träffa Ranma för första gången är han en flicka, men när han sen får veta att Ranma är en pojke driver han och Genma genom förlovningen mellan deras barn. Ranma får Akane till fästmö men dem verkar inte gilla att vara tillsammans först. Ukyo Kuonji Ukyo är en okonomiyakikock och är tränad i kampsport. När Ukyo och Ranma var sex år gamla blev Ukyo förtjust i Ranma och ville bli trolovad med honom. Ukyos far pratade med Ranmas far, Genma om detta. Genma sa genast att Ranma var redan trolovad med Akane Tendo, men då erbjöd herr Kuonji honom hans kärra. Trots att Genma inte menade allvar, slog han genast till. Men när dagen kom då de skulle resa och ta med sig Ukyo åkte de bara sin väg medan Ukyo grät och sprang efter, men hon hann inte ifatt. Tio år senare är Ukyo vansinnig efter deras svek, hon utmanar både Genma och Ranma på duell och de båda tror att hon är en pojke, eftersom hon har efter sveket klätt ut sig till pojke för att gömma skammen. Men när Ranma får reda på sanningen säger han att Ukyo är söt, då blir Ukyo kär i Ranma igen och vill bli förlovad med honom. Ukyo är rival om Ranma med Shampoo, Akane och Kodachi Kuno. Shampoo  Egentligen Xian Pu. Shampoo är en ung vacker flicka från Kina, född och uppvuxen i en by där hon tränades till att bli krigare som dem andra kvinnorna där. Shampoo är mycket formidabel i kampsport och visar ingen motståndare någon nåd. Första gången Ranma träffade henne var när han och Genma tränade kampsport i Kina. Vid mötet var Ranma en flicka. Shampoo utmanade honom på kamp och Ranma besegrade henne som ingenting. I Shampoos by ansågs det mycket skamligt att förlora mot en annan kvinna. Därför gav Shampoo Ranma det som kvinnorna i byn kallade dödens kyss. Efter det följde Schampo efter Ranma till Japan för att döda honom. Efter diverse olägenheter fick Shampoo reda på att Ranma egentligen var en pojke. Ranma besegrade Shampoo på nytt. Shampoo blev därmed förälskad i Ranma och gav honom amazonernas giftermålskyss. Ranma fick en ny fästmö. Efter det flyttade hon och hennes familj till Japan där dem öppnade en restaurang i Tokyo. Vid behov försöker Shampoo vinna Ranmas kärlek men Ranma tycker mest att hon är alltför närgående. Liksom Ranma förändrades Shampoo av vattnet från de förhäxade källorna. Hon blir en katt i kallt vatten. Cologne  Egentligen Ku Lon, är Schampoos farmors mor och en av byns äldste. När hon fick reda på att Shampoo besegrats av Ranma kom hon till Japan för att testa hans färdigheter och se om han var värdig att bli hennes barnbarns gemål. Det var en sed i hennes by att om en pojke slog en av kvinnorna där skulle den besegrade krigaren ta honom till sig. Ranma hatar Cologne möjligen mer än han hatar att vara hälften flicka och förklarar upprepade gånger att han inte vill ha Shampoo som sin fästmö. Mousse  Egentligen Mu Tsu, är en barndomskamrat till Schampoo och vanvettigt förälskad i henne. Tyvärr har han svårt att inse att hon inte känner detsamma för honom, och har följt henne till Japan för att vinna hennes hjärta - eller åtminstone göra livet surt för sin rival. Han förvandlas till ankan "Mumu-chan" av kallvatten. Tatewaki Kuno  Tatewaki Kuno är kendomästare på Furinkan High och omöjlig att besegra i duell. Det vill säga tills Ranma kommer till skolan. Kuno går årskursen över Akane och är klasskompis med hennes syster Nabiki. Kuno har alltid försökt vinna Akanes hjärta men han misslyckas hela tiden. Som kapten för Furinkanskolans kendolag har han förkunnat att om någon av killarna på skolan vill dejta henne så måste dem besegra henne i en kamp vilket gjorde att Akane varje morgon, innan Ranma kom in i hennes liv, möttes vid skolans port av en stor grupp pojkar som med alla till buds stående medel försöker slå ner henne. Lyckligtvis är Akane tillräckligt avancerad kampsportsutövare för att ta sig genom det helskinnad men det har inte gjort henne positivt inställd till Kuno. När Ranma kommer till skolan uppstår en fiendskap mellan honom och Kuno som inte kan tåla att någon annan skulle ligga bättre till hos Akane än han själv.    Kodachi Kuno  Tatewakis syster. Ono Tofu  Doktor Tofu är kiropraktor och husläkare hos familjen Tendo. Han är också rätt bra på kampsport men utövar den aldrig. Ända sedan Akane var liten har han tagit hand om hennes skador. Akane har stor respekt för honom trots att hon egentligen inte tyckte om killar från början. Doktor Tofu är förälskad i Akanes storasyster Kasumi men erkänner det aldrig. Så fort han kommer i närheten av henne blir han alldeles ifrån sig och kan göra saker som kan verka förvånande.