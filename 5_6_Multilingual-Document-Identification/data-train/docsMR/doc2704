В 1654 році, в ході національно-визвольної війни, військо коронного гетьмана Чарнецького штурмом захопило і майже знищило Христинівку. В 1665 році загони уманського полковника І.Сербина оволоділи багальма населеними пунктами, в тому числі і Христинівкою. З 1667 року за Анрусівським миром Христинівка знову у складі Польщі. З 1793 року Христинівка, як і вся Російської імперії. З Уманського повіту Київської губернії. У другій половині 18 століття починає розвиватись промисловість. В Христинівці будуються гуральня та два лісні склади. З 1860 року в селі діяла церковно-парафіяльна школа. З квітня 1923 року Христинівка районний центр. Восени 1924 року стала до ладу невеличка електростанція, що забезпечувала енергією підприємства і установи. У 1927 році Христинівка стала селищем міського типу. В 1931 році в селищі почали діяти маслоробний завод, нове вагонне депо, а також машино-тракторна станція. Працювала  стаціонарна і 2 пересувні кіноустановки В 1937 роціпобудована нова електростанція. Напередодні Другої світової війни в селищі працювала залізнична лікарня на 25 ліжок, почав діяти стаціонар районної лікарні. Діяло 2 постійних дитячих ясел, працювала початкова і дві середні школи. 27 липня 1941 року Христинівку окупували німецькі війська. 9 березня 1944 року вона була визволена бійцями 202-ї та 206-ї стрілецьких дивізій, 3-ї гвардійської повітряно-десантної дивізії, 2-ї та 45-ї механізованих бригад, 745-го самохідного артилерійського полку 2-го Українського фронту. В війні брали участь понад 600 мешканців селища, близько 200 з них загинули. 30 жовтня 1966 року на їх честь відкрито обеліск Слави. 593 чоловіка відзначено бойовими нагородами. Вже на 10 день після визволення почали працювати МТС, всі служби залізничного вузла, маслозавод. Невдовзі відновили роботу школи, обидві лікарні, амбулаторія, аптеки, дитячі ясла. У 1954 році закінчено спорудження нового залізничного вокзалу, а в 1962 році завершено модернізацію та розширення залізничного вузла. З 1956 року Христинівку віднесено до категорії міст районного значення. В 1959 році в місті споруджено районний будинок культури.