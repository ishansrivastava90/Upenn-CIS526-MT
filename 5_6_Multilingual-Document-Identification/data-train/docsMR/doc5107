Sora Viorica Broşteanu s-a născut la Bacău în 04.01.1903 şi a decedat în 14.05.1988 la Tulcea.Este înhumată la Ploieşti alături de părinţi şi fratele Aurel.A fost printre primele femei profesoare de sport din ţară. Fratele Traian D. Broşteanu, s-a născut la 23 septembrie 1900 la Bacǎu şi a decedat la 28 martie 1988 la Bucureşti.Fost magistrat, doctor în drept, autor de manuale, studii de specialitate, articole şi a unui încă nepublicat tratat de logică . Din şcoală,Traian Broşteanu a avut convingeri de stânga, purtând în tinereţe în public, cravată de pionier. Poziţia sa a fost contrară atât opiniei părinţilor, cât şi celei a fratelui mai mic Aurel, care au avut vederi de dreapta.După august 1944,Traian s-a înscris în PCR. In perioada Lucreţiu Pătrăşcanu a fost secretar al Ministerului de Justiţie şi Consilier la Secţia de Drept Public de la Înalta Curte de Casaţie. După arestarea lui Lucreţiu Pătrăşcanu, destinul lui Traian a urmat un curs nefericit. Idealist, nu a putut accepta să semneze arestări şi judecăţi sumare, la o seamă de patrioţi şi intelectuali români. În 1949 a predat carnetul PCR şi şi-a dat demisia din toate funcţiile.In 1950 a fost arestat preventiv în două rânduri, urmare a unor provocări şi delaţiuni fiind acuzat pentru delictul de instigare publicǎ împotriva orânduirii.A avut domiciliul urmărit şi i s-a interzis dreptul de a mai practica magistratura. A primit prima pensie abia în 1963.A supravieţuit până atunci din modesta leafă a soţiei sale Gabriela, născută Dragoteanu, medic radiolog la Spitalul Brâncovenesc. Studiile şi activitatea profesională Activitatea culturală Chiar dacă foarte apreciat ca jurist, marea sa pasiune a rămas pictura. Autodidact în artele plastice, bazându-se pe o vastă cultură laică şi teologică, beneficiind de o inteligenţă ieşită din comun, dublată de un profund simţ estetic, în lucrările sale de critică de artă plastică a dovedit intuiţie, percepţie ascuţită a frumosului şi un excepţional rafinament, calităţi care l-au făcut remarcat încă din anii studenţiei, perioadă când frecventa cercurile artiştilor plastici din capitală. Cu colecţionarul Zambaccian a avut relaţii de stimă şi de prietenie. Articolul intitulat ,,Pictura franceză în colecţia Zambaccian’’publicat în 1931este un dublu omagiu .Pe de o parte unul adus marilor maeştri francezi ai culorii Matisse, Renoir, Pissaro, prezenţi  în colecţie, pe de altă parte unul adus rafinamentului de care a dat dovadă colecţionarul care, prin efort personal şi dăruire, a adus în România mari valori, le-a ordonat în mod personalizat într-un muzeu, punându-le la dispoziţia plasticienilor şi a marelui public. A fost un apropiat al lui Miron Radu Paraschivescu, căruia i-a donat unul din cele trei portrete ale sale executate de Iser în 1933, la Paris. Cu Emil Cioran pe care l-a cunoscut la Braşov a avut o strânsă prietenie. Se întâlneau la Sinaia la vila Wendy  în compania lui Constantin Noica, pentru dineuri culturale. Mărturia este o scrisoare  adresată de către Noica lui Broşteanu, la începutul anului 1937. In epoca  tulbure a anilor de  48-50’, de teama represaliilor şi la avertismentele fratelui său care era avizat, a distrus corespondenţa cu Cioran, cu Eliade şi cu familia Enescu .Epocă în care timp de două decenii activitatea de critic de artă a fost îngheţată. Cu criticul de artă şi juristul Barbu Brezianu a purtat până la moarte un viu dialog spiritual.Prima scrisoare de la acesta datează din 1928. In 1974 i-a fost  publicată de către Editura Meridiane, lucrarea,, ...Acest altceva, pictura’’ culegere de articole apărute de-a lungul timpului la diverse publicaţii antebelice, cu o prefaţă scrisă de Andrei Pleşu. Personalitate complexă, cu o vastă cultură, Aurel Broşteanu a fost toată viaţa detaşat de  ce este prea lumesc, mercantil, facil. S-a înconjurat de cărţi, muzică şi tablouri, mai ales de grafică, domeniu pe care l-a îndrăgit în mod deosebit. A trăit în post, meditaţie şi rugăciune, iubind frumosul şi pe Creatorul acestuia. Profund ataşat ortodoxiei a întreţinut calde relaţii de prietenie cu Părintele Galeriu, care i-a fost şi duhovnic, în perioada în care acesta a fost preot la biserica cu hramul Sfântului Vasile din Ploieşti. Din mica sa pensie a efectuat donaţii mai multor lăcaşe de cult. Porţile din stejar sculptat de la biserica Sfântul Spiridon de pe strada Văleni din Ploieşti, stau şi astăzi mărturie. S-a stins după o grea suferinţă, pe 3 ianuarie 1984, fiind condus pe ultimul drum de Barbu Brezianu, Andrei Pleşu, Ovidiu Paştina. Cu această ocazie Barbu Brezianu a publicat în România Literară un articol omagial. Postum în 1992, editura ,,Harisma’’a publicat traducerea efectuată la începutul anilor 80’din limba franceză, a catehismului ortodox ,,Viu este Dumnezeu’’ lucrare  efectuată în  coautorat cu părintele Galeriu. Odihneşte în cimitirul Viişoara din Ploieşti alături de părinţii şi de sora sa. C.N.S.A.S.Dir.Cercetare ds.R.42883 C.N.S.A.S.Dir.Cercetare ds.P.1521 Adrian Cioroianu,,Pe umerii lui Marx’’.Editura Curtea Veche, 2005, Cap.5.3, pg.122-123. Alexandru Surdu, Dragoş Popescu, Magdalena Spulber ,,Traian Broşteanu despre rolul intuiţiei în determinarea premiselor silogismului judiciar’’Istoria logicii româneşti.Academia Românǎ, Institutul de Filozofie şi Psihologie, partea VII-a .4.1.pg.719-722.Editura Tehnică, Bucureşti 2006.
