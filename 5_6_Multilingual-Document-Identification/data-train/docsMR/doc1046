În 2008 digurile au cedat şi apele Nistrului au pătruns în sat provocând daune considerabile. Conacul Purcári se află pe colinele comunei Purcari în raionul Ştefan Vodă. Podgoriile din Purcari sunt situate pe coasta de vest a rîului Nistru. Pantele principale sunt cele de Est şi Sud-vest. Pantele line şi de obicei foarte întinse au un unghi de 5-10°, mai rar 15°. Vânturile dinspre Marea Neagră îmblânzesc gerul iernii, iar vara domolesc arşiţa. „Purcarii viticoli” se situează pe aceeaşi latitudine ca şi celebrele podgorii Bordeaux. Rădăcina viţei-de-vie pătrunde adânc prin straturile de carbon, în căutarea apei. Aceste pământuri, încălzite de un soare blând, sunt ideale pentru cultivarea soiurilor roşii, clasice de struguri de calitate superioară. Clima microzonei Purcari se caracterizează prin temperaturi active de 32-33°C şi relativa umiditate a aerului. Purcarii sunt de fapt o câmpie înaltă colinară, situată în apropierea râului Nistru. Albiile şi luncile râului sunt adânc conturate şi de obicei au pante line, întinse, şi coline înalte. Altitudinea variază de la 120-160 metri. Solul deosebit din Purcari, cu textură nisipoasă şi lutoasă în a cărei compoziţie intră un element rar, rubidiul, favorizează obţinerea de vinuri de culoare specifică, de la purpuriu la roşu intens, mergând până la roşul întunecat, aproape negru. În 1847, la Expoziţia Agricolă din Basarabia, degustătorii au fost  al vinului de Purcari. Vinul a obţinut atunci prima sa medalie de aur. Primul mare triumf al vinurilor de Purcari este înregistrat la Expoziţia Mondială din Paris din 1878. Aici, la degustarea închisă membrilor juriului s-a remarcat un vin sec de un roşu intens. Vinului Negru de Purcari i s-a acordat atunci prima sa medalie de aur la o expoziţie internaţională. La sfârşitul secolului al XXI-lea, podgoriile din Purcari au fost distruse de filoxeră, iar secretul preparării vinurilor de Purcari părea să se fi pierdut fără urmă. Începutul secolulului al XX-lea se va dovedi încă mai dificil, deoarece aveau sa urmeze cele două războaie mondiale distrugătoare... După destrămarea Uniunii Sovietice, criza economică a afectat şi binecunoscuta fabrică din Purcari. Creşterea datoriilor, învechirea utilajelor au determinat în scurt timp sistarea producţiei vinurilor de Purcari, atât de cunoscute peste hotarele Moldovei. În anul 2003 se demarează reconstrucţia completă şi retehnologizarea fabricii. În anul 2004 este reconstruit în totalitate sistemul primar de vinificaţie şi de prelucrare a strugurilor.  În anul 2007 au fost relansate vinurile exclusive Negru de Purcari şi Roşu de Purcari.