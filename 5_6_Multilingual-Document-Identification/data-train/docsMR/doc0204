A enerxía nuclear procede das reaccións de fusión ou fisión de átomos nas cales se liberan grandes cantidades de enerxía que se usan para producir electricidade. En 1956 empezou, en Inglaterra, a primeira planta nuclear que xeraba electricidade para uso comercial. En 1990 había 420 reactores nucleares comerciais en 25 países que producen o 17% da enerxía do mundo. Segundo isto o uranio é un combustible nuclear, como tamén o é o óxido de uranio. No primeiro caso nos referimos a un elemento químico, algúns dos isótopos son fisionables, no segundo, a un composto químico determinado que contén tales isótopos. Entendemos por isótopo fisionable aqueles núcleos susceptibles de experimentar fisión. Para falar con precisión , sería necesario especificar a enerxía dos neutróns que poden facer fisionar ditos isótopos. Normalmente, e a non ser que se fagan maiores precisións, enténdese por isótopo fisionable calquera núcleo que fisiona pola acción dos neutróns térmicos. A obtención dos dous primeiros isótopos, o U-233 e o Pu-239, pódese realizar nos propios reactores nucleares, se introducimos nos mesmos núcleos o torio-232 e o uranio-238, que son os átomos que por captura de neutróns dan lugar ós isótopos fisinonables. Este material chámase material fértil. Se o combustible irradiado non se reelabora é considerado na súa totalidade como residuo radioactivo, o que se denomina ciclo aberto, con que non se completa o denominado ciclo do combustible nuclear. A este tipo de reactores tamén se lles chama por Reactores Reprodutores, e a súa importancia é enorme, pois permiten obter un mellor aproveitamento dos recursos existentes de uranio. Neste momento existen poucos países que teñan centrais nucleoeléctricas con este tipo de reactores. En primeiro lugar, Francia coa Superphenix de 1200 MW funcionando en Crys-Malville, é a maior central existente. Séguelle a Unión Soviética con varias centrais con reactores de 600MW, e finalmente Xapón cunha central de 300MW. O circuíto primario é estanco e está formado pola vasilla do reactor que contén o núcleo, o presionador e tres lazos. Cada un incorpora un xerador de vapor e unha bomba principal. A auga desmineralizada que circula polo seu interior toma a calor producido no reactor pola fisión nuclear e o transporta ata o xerador de vapor. Nel, un segundo fluxo de auga independente do primeiro, absorbe a calor a través do seu contacto exterior con as turbinas pola que circula a auga desmineralizada do circuíto primario. Por fin dito fluído retorna á vasilla do reactor tras ser impulsado polas bombas principais. O reactor e o seu circuíto de refrixeración están contidos dentro dun recinto hermético e estanco, chamado Contención, que consiste nunha estrutura esférica de aceiro de 53m de diámetro, construída mediante pranchas de aceiro soldadas de 40mm de grosor e que se soporta sobre unha estrutura de formigón en forma de cáliz que se aguanta sobre a lousa de cimentación de 3,5m de grosor. A Contención está situada no interior dun segundo edificio, tamén de formigón e as súas paredes exteriores teñen un grosor de 60cm , chamado Edificio do Anelo de Reactor. Este ten forma cilíndrica e está rematado por unha cúpula semiesférica, que serve de blindaxe biolóxico. O funcionamento do circuíto primario compleméntase coa presencia dunha serie de sistemas auxiliares que aseguran o control de volume, purificación e desgasificación do refrixerante. A saída ó exterior tanto da radiación como dos produtos radioactivos é imposible por tres barreiras físicas, asegurando cada unha delas, que a hipotética rotura dunha barreira sexa soportada pola seguinte. No circuíto secundario, o vapor producido nos xeradores condúcese ó foco frío ou condensador, a través da turbina que transforma a enerxía térmica en enerxía mecánica. A rotación das penlas da turbina acciona directamente o alternador da central e produce enerxía eléctrica. O vapor de auga que sae da turbina pasa a estado líquido no condensador, retornando, mediante o concurso das bombas de condensado, ó xerador de vapor para reiniciar o ciclo. Mediante un caudal de auga de 44600Kg/s aportado por un terceiro circuíto semiaberto, denominado Sistema de Circulación, realízase a refrixeración do condensador. O sistema consta de dúas torres de refrixeración de tiro natural, unha canle de recollida da auga e as correspondentes bombas de impulsión para a refrixeración do condensador e elevación da auga ás torres. O caudal de auga evaporado pola torre é restituído a partir da toma de auga nun azud dun río próximo. A central nuclear de Cofrentes non quenta a auga do Xúcar, xa que libera toda a calor polas súas torres de refrixeración e así evita ese quentamento que supoñería un cambio no hábitat deste río. Os posibles efectos que a Central pode producir sobre a atmosfera débense á emisión de vapor de auga polas torres de refrixeración e á emisión de efluentes radioactivos gasosos producidos durante a emisión. O primeiro deles podería ter, teoricamente, algunha incidencia sobre o microclima da zona na que está situada a central, debido ó contido e á temperatura do vapor de auga eliminado polas torres. Prodúcese cada 18 meses e está un mes parada a súa produción ó 100% para facer as revisións estipuladas pola lei. Estes residuos sólidos se compactan, mestúranse con formigón e posteriormente se meten en bidóns. A finalidade deste proceso é a de prover unha blindaxe adecuada ó residuo que se pretende inmobilizar. Posteriormente, os bidóns son almacenados na Central, que actualmente posúe unha capacidade de almacenamento equivalente ó volume de residuos producidos durante 20 anos de operación continua da mesma. Os elementos combustibles que se extraen da vasilla do reactor, tras o seu depósito nas piscinas de almacenamento de combustible irradiado durante un determinado período de tempo para que decaia a súa actividade, serán tratados en plantas de reprocesamento aproveitando a parte útiles deles e o resto serán devoltos ós bidóns e almacenados definitivamente. En principio é imposible que unha central nuclear explote debido ó seu sistema de seguridade, na que o control da reacción nuclear, na forma de ser construída, debido á existencia de varios blindaxes do reactor, que impiden que lle afecta as condicións do exterior ou posibles golpes. Xunta con outras medidas pasivas e intrínsecas, os sistemas de seguridade responden ante a indispoñibilidade e erros dos sistemas principais, así como os posibles transitorios de operación. Nas centrais nucleares habituais o núcleo do reactor está colocado dentro dunha vasilla enorme de aceiro deseñada para que se ocorre algún accidente non escape a radiación ó ambiente. Esta vasilla xunto coxenerador de vapor están colocados nun edificio construído con grandes medidas de seguridade con paredes de formigón armado de un ou dous metros de grosor deseñadas para soportar terremotos, furacáns e ata colisións de avións que chocaran contra el. Repercusións Ambientais da Enerxía Nuclear Unha das vantaxes que os defensores da enerxía nuclear encontran é que é moito menos contaminante que os combustibles fósiles. Comparativamente as centrais nucleares emiten moi poucos contaminantes á atmosfera. Os que se opoñen á enerxía nuclear argumentan que o feito de que o carbón e, en menor medida o petróleo e o gas, sexan sucios non é un dato a favor das centrais nucleares. Que o que hai que lograr é que diminúan as emisións procedentes das centrais que usan carbón e outros combustibles fósiles, o que tecnoloxicamente é posible, aínda que encarece a produción de electricidade. O problema comeza cando ocorren accidentes nalgunhas das máis das 400 centrais nucleares que hai en funcionamento. Unha planta nuclear típica non pode explotar como si fora unha bomba atómica, pero cando por algún accidente se producen grandes temperaturas no reactor, o metal que envolve ó uranio fúndese e escapan radiacións. Tamén poden escapar,por accidente, a auga do circuíto primario, que está contida no reactor e é radioactiva, á atmosfera.