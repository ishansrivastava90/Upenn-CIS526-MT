In de eerste jaren van haar bestaan speelde het team haar thuiswedstrijden op de Manhattan. In 1964 verhuisden de Mets naar hun nieuwe stadion, Shea Stadium. Daar bleven ze tot en met het einde van 2008. In 2009 openden de Mets hun nieuwe stadion, Citi Field, vlak naast het oude Shea Stadium. De Mets hebben 29 jaar het record van hoogste aantal bezoekers in één seizoen van een New Yorks team in handen gehad. In 1970 bezochten 2,7 miljoen mensen de Mets, waarmee ze het record van de New York Yankees uit 1949 verbraken. In 1999 namen de Yankees het record over. Sindsdien is het in hun handen. Geen enkele werper van de Mets heeft ooit een no-hitter gegooid. De Mets hebben al meer dan 7.500 wedstrijden gespeeld zonder er een te gooien, het langste van alle teams uit de Major League. Toen topwerper Seaver in 1977 werd verkocht zakten de Mets terug en eindigden enkele seizoen onderaan in de divisie. Midden-jaren '80 klommen de Mets terug toen ze achtervanger Gary Carter weghaalden bij de Montreal Expos. In 1985 wonnen de Mets 98 wedstrijden, maar misten net de play-offs. In 1986 wonnen ze echter glansrijk met een van de beste resultaten aller tijden in de National League. Na het winnen van het League-kampioenschap waren ze op het randje van verlies tegen de Boston Red Sox in de World Series. Een fout van Red Sox' Bill Buckner zorgde er echter voor dat de Mets de zesde wedstrijd wonnen, waardoor de stand 3-3 was. In de zevende wedstrijd wonnen de Mets, waardoor ze hun tweede World Series wonnen. Na 1986 bleven de Mets goed spelen. In 1988 wisten ze de divisietitel te winnen, maar verder dan dat kwamen ze niet. Daarna bleef het een tijd stil rond de Mets, tot 1997 waarin ze op een haar na het divisiekampioenschap misliepen. In 1998 trokken de Mets top-achtervanger Mike Piazza aan, maar misten de nacompetitie op slechts een wedstrijd. In 1999 haalden ze wel de play-offs, maar werden in de serie om het league-kampioenschap verslagen door de Atlanta Braves. In 2000 pakten ze met gemak de Wild Card en werkten zich door de play-offs heen tot ze in de World Series tegenover hun rivalen uit de Bronx, de New York Yankees stonden. Deze versloegen de Mets simpel waardoor zij hun vierde World Seriestitel in vijf jaar pakten. De Mets waren niet erg in vorm tot 2006. Toen wonnen ze de divisie gemakkelijk, maar werden in de zevende en beslissende wedstrijd van het league-kampioenschap verslagen door ene homerun in de negende inning. In zowel 2007 als 2008 misten de Mets de play-offs op de laatste speeldag. In 2009 begonnen de Mets aardig, maar zakten door een groot aantal geblesseerden terug naar de eennalaatste plaats in de divisie.