Όλες οι εκδόσεις προσέφεραν την επιλογή ανάμεσα σε 5-τάχυτο χειροκίνητο κιβώτιο ταχυτήτων ή 4-τάχυτο αυτόματο κιβώτιο. Στην Ελλάδα, εισήχθη μόνο η έκδοση με τον κινητήρα 1.300 κ.ε. με 75 hp. Το 2003, το ανανεωμένο Kia Rio προσέφερε βελτιωμένο κινητήρα με 81 hp. Τα στοιχεία του εξοπλισμού ασφαλείας του ήταν σχετικά λίγα, καθώς είχε μόνο ζώνες ασφαλείας και αερόσακους για τον οδηγό και το συνοδηγό. Το ABS ήταν προαιρετικό για τα απλά μοντέλα αλλά στάνταρ για τα ανώτερης κλάσης μοντέλα, όπως π.χ. για το Rio LX, στο Ηνωμένο Βασίλειο. Η πρώτη γενιά αντικαταστάθηκε το 2006. Το νέο Rio βασίζεται σε έναν επανασχεδιασμό που εφαρμόστηκε και στο Hyundai Accent. Ο κινητήρας αναβαθμίστηκε στους 110 hp. Στις άλλες αλλαγές, συμπεριλαμβάνονται πολλές διακοσμητικές προσθήκες, η αύξηση του εξωτερικού μεγέθους του οχήματος και του εσωτερικού του όγκου, περισσότερα στοιχεία εξοπλισμού ασφαλείας και η αντικατάσταση του Rio Cinco με ένα 5-πορτο hatchback, το αποκαλούμενο Rio5 στις ΗΠΑ. Tο 2006 sedan προσφέρει 2 επίπεδα εξοπλισμού, ενω το Rio5 παρέχει ένα επίπεδο trim αντίστοιχο και καλύτερο από τα 2 sedan επίπεδα trim. Επίσης, ένα νέο χαρακτηριστικό είναι το δερμάτινο τιμόνι. Στην Ευρώπη, μόνο το 5-πορτο hatchback έχει σημαντικές πωλήσεις. Για πρώτη φορά, το Rio του 2006 βραβεύτηκε από τον ειδικό Τύπο για τα αυτοκίνητα, με το "βραβείο των συντακτών στην κατηγορία του πλέον βελτιωμένου νέου αυτοκινήτου", από την Autobytel. Το 2007 και το 2008 έγιναν πολύ μικρές αλλαγές. Για το μοντέλο του 2009 στον εξοπλισμό συμπεριλήφθηκε και δορυφορικό ραδιόφωνο στις ΗΠΑ.