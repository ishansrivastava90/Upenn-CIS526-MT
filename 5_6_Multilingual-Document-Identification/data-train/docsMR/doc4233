มลรัฐเนวาดา รัฐเนวาดา เป็นที่รู้จักของคนทั่วไปในเรื่องทะเลทราย และ แสงสีแห่งเมือง Las Vegas และ Reno แต่รัฐนี้ไม่ได้มีเพียงเท่านั้น ทั้งเทือกเขา หุบเขา แม่น้ำ ต้นไม้ พืชพันธุ์ต่าง ๆ รวมไปถึงสัตว์หลายชนิดที่มีอยู่ในรัฐแห่งนี้เท่านั้น ความงามของรัฐนี้ไม่ใช่ความงามเพียงผิวเผินที่สามารถพบได้ตามบริเวณต่าง ๆ ทั่วไปในโลก มันตราตรึงใจมากกว่านั้น อาจเป็นเพราะมันเป็นสิ่งที่คาดไม่ถึงนั่นเอง ตั้งแต่สีสันของ Red Rock Canyons, ความงามของ Black Rock Desert, Wheeler Peak ที่ใหญ่โต และ สวยสง่า ไปจนถึงน้ำใสดังคริสตัลของทะเลสาบ Tahoe บ่งบอกว่าเนวาดา สมควรได้รับสมญานามว่า “Silver State” อย่างแท้จริง  เนวาดา เป็นตัวแทนของเอกลักษณ์ความงามแห่งทะเลทราย, โอเอซิสที่สงบสุข และ เมือง Las Vegas กับ Reno ที่แสนครึกครื้น นับเป็นความแตกต่างที่ผสมกันอย่างลงตัว รวมกันอยู่ในรัฐแห่งนี้    เนวาดา ดินแดนแห่งที่ราบอันกว้างขวาง แกะ ควายป่า ทะเลทราย และ เทือกเขาขนาดมหึมา ได้เป็นรัฐหนึ่งในปี 1864 และเจริญขึ้นมาด้วยความรวดเร็ว ประวัติศาสตร์ของเนวาดาเริ่มขึ้นในปี 1859 การสำรวจพบComstock แหล่งแร่เงินที่ใหญ่ที่สุดแห่งหนึ่งของโลก ทำให้เมือง Virginia City ถือกำเนิดขึ้น การทำเหมืองทอง เงิน ทองแดง รัตนชาติ และ แร่ธาตุชนิดอื่น ๆ ยังคงดำเนินต่อเนื่องมาจนถึงปัจจุบัน แต่จุดเด่นของรัฐในทุกวันนี้ คือ ประชาชน สถาปัตยกรรม เศรษฐกิจ การท่องเที่ยว และ การพนัน ซึ่งกำลังเจริญขึ้นอย่างไม่มีขีดสุด นั่นเอง การพนัน และ รีสอร์ทดึงดูดคนจากทั่วทุกมุมโลกให้มาที่นี่ ครอบครัวมากมายจะมาพักผ่อนตาม รีสอร์ทชื่อดัง และ สนุกไปกับคาสิโนระดับโลกมากมาย ความหมายของเนวาดา ทุกวันนี้เนวาดาเป็นที่รู้จักในฐานะบ้านของ Las Vegas ชื่อรัฐเนวาดามาจากภาษาสเปนมีความหมายถึง หิมะ นิยมอ่านทั่วไปว่า "เนวาดา" แต่คนในพื้นที่จะเรียกรัฐเนวาดาว่า "เนแวดา" ในปี พ.ศ. 2548 ทางรัฐได้ออกแบบป้ายทะเบียนรถยนต์แบบใหม่ เพื่อช่วยให้คนอื่นรู้จักการออกเสียงที่ถูกต้องทางท้องถิ่น การก่อตั้งรัฐ และ เขตการปกครอง ภูมิอากาศ ข้อเท็จจริงเกี่ยวกับเนวาดา ธงประจำรัฐ มีสีน้ำเงินโคบอลต์เป็นพื้นหลัง ด้านบนทางซ้าย มีรูปดาวห้าแฉกสีเงิน อยู่ระหว่างช่อ sagebrush 2 ช่อ ที่ส่วนก้านวางซ้อนตัดกัน เหนือช่อดอกไม้เป็นภาพม้วนกระดาษสีทอง มีอักษรสีดำความว่า “Battle Born” และใต้รูปดาวมีอักษรสีทองแสดงชื่อรัฐ ออกแบบขึ้นเมื่อวันที่ 8 มิถุนายน 1991 ตราประจำรัฐ         ออกแบบขึ้นในเดือนกรกฎาคม 1864  ตราสีทอง ทำเป็นลายนูนขึ้นด้วยคำว่า “The Great Seal Of The State Of Nevada” อยู่ที่ขอบรอบนอก ด้านในเป็นภาพที่แสดงถึงการทำเหมืองแร่ เกษตรกรรม และทิวทัศน์ของเนวาดา ด้านล่างเป็นภาพม้วนกระดาษแสดงคติของรัฐ “All For Our Country” คติประจำรัฐ  All for Our Country คตินี้เป็นส่วนหนึ่งของตราประจำรัฐ แต่ไม่มีเอกสารใดแสดงถึงการใช้ครั้งแรก  ส่วนหนึ่งเชื่อว่ามาจากการที่เนวาดาถูกตั้งขึ้นเป็นรัฐใจช่วงสงครามกลางเมือง และ ในเวลาสั้น ๆ ก่อนการเลือกตั้งประธานาธิบดี ในตอนนั้นสหรัฐกำลังต้องการรัฐเพิ่ม และ กำลังสนับสนุน เนวาดา จึงมีความต้องการอย่างแรงกล้าที่จะทำทุกอย่างเพื่อที่จะสนับสนุนกิจการของสหรัฐ จึงเกิดเป็นคตินี้ขึ้นมา และมีผู้เห็นชอบด้วยมาก จึงได้บรรจุลงไปบนตรา นกประจำรัฐ      Mountain Blue Bird สัตว์ประจำรัฐ      Desert bighorn sheep เป็นแกะป่าที่มีเขาขนาดใหญ่ สามารถพบได้ทั่วไปในรัฐ หัตถกรรมประจำรัฐ Tule Duck สร้างขึ้นโดยชาวเนวาดารุ่นบุกเบิกตั้งแต่ประมาณ 2,000 ปีก่อน นักโบราณคดีได้ค้นพบในปี 1924 ระหว่างการสำรวจ Lovelock Cave เชื่อกันว่านกต่อทั้ง 11 ตัว ถูกสร้างขึ้นโดยการนำหญ้าแฝกส่วนลำต้นมามัดรวมกัน และ ทำให้เป็นรูปเป็นร่าง หินประจำรัฐ  หินทราย เป็นที่รู้จักมากกว่าในรูปของควอร์ตไซต์ พบได้ทั่วไปในรัฐ เช่นในบริเวณหุบเขาใน Fire State Park และ Red Rock Canyon Recreational Lands ไม่ไกลจาก Las Vegas ก่อให้เกิดวิวทิวทัศน์ที่สวยงาม State Capitol และ โรงกษาปณ์เก่าของสหรัฐอเมริกา ก็สร้างขึ้นจากหินทราย รัตนชาติประจำรัฐ Black Fire Opal  พบได้ที่ Virgin Valley ทางตอนเหนือของเนวาดาเท่านั้น ท่ามกลางอัญมณีทั้งหมดที่มีในเนวาดา โอปอลชนิดนี้มีความงามโดดเด่นที่สุด รัตนชาติอันดับสองประจำรัฐ พลอยเทอควอยส์ บางครั้งถูกขนานนามว่า “อัญมณี แห่ง ทะเลทราย” พบได้ในหลายพื้นที่ของรัฐ ดินประจำรัฐ  ดินตระกูล Oravada ตั้งเป็นดินประจำรัฐเนวาดาเมื่อปี 2001 เป็นดินเลนที่อุดมไปด้วยแร่ธาตุ พบได้ทางตอนเหนือ และ ตอนกลางของรัฐ เหมาะสำหรับปลูกพืชชนิดที่เหมาะสมกับรัฐ เชื่อว่าเป็นดินชนิดแรกที่ใช้ในการทำฟาร์ม เนื่องจากมีเถ้าถ่านภูเขาไฟปนอยู่ ซึ่งทำให้ปริมาณน้ำที่จำเป็นในการผลิตลดลง ลายผ้าประจำรัฐ ออกแบบโดย Richard Zygmunt Pawlowski  เพิ่งถูกกำหนดให้เป็นลายผ้าประจำรัฐ สีต่าง  ๆ ที่ปรากฏบนผ้า บ่งบอกถึงเอกลักษณ์ของเนวาดา เริ่มจากสีน้ำเงิน เป็นหนึ่งในสีประจำรัฐ เป็นสีน้ำในทะเลสาบ Tahoe และ สีของนกประจำรัฐ, สีเงิน เป็นสีประจำรัฐอีกสีหนึ่ง และ เป็นสีของแร่ประจำรัฐ, สีแดง เป็นสีของ Virgin Valley Clack Fire Opal รัตนชาติประจำรัฐ และ แถบหินสีแดงทางตอนใต้ของเนวาดา, สีเหลือง เป็นสีของ sagebrush ดอกไม้ประจำรัฐ และ เป็นสัญลักษณ์ของเขต Great Basin ในตอนกลางของรัฐ และ สีขาว แสดงถึงความหมายของชื่อรัฐ ที่หมายถึงหิมะปกคลุม   การที่สีเหลือง และ สีแดงตัดกันนั้น แสดงถึงเฉดสีที่แตกต่างกันของหินทราย แถบสีขาวสองเส้นตัดกันบนพื้นสีเงิน แสดงถึงยอดเขาสีเงินที่มีหิมะปกคลุม ในบริเวณ Sierra Nevada แถบสีน้ำเงินสี่แถบ แสดงถึงแม่น้ำสายหลักทั้ง 4 สาย ได้แก่แม่น้ำโคโลราโด, แม่น้ำทรักคี, แม่น้ำฮัมโบลท์ และ แม่น้ำวอล์คเกอร์ การตัดกันของแถบสีน้ำเงิน บนสีเงิน หมายถึงแม่น้ำโคโลราโด ที่บรรจบกับ Hoover Dam เกิดเป็นทะเลสาบ Mead กล่องเล็กสีเงิน และ สีน้ำเงิน หมายเลข 8 คูณ 8 หรือ 64 บอกถึงปี 1864 เป็นปีที่เนวาดา ได้เข้าร่วมเป็นรัฐหนึ่งในสหรัฐ 13 สีเข้ม เส้นเล็กที่ตัดกัน เป็นตัวแทนของ Boundary Peak จุดสูงสุดของเนวาดา ที่ความสูง 13,143 ฟีต และ 16 สีเงินเข้มที่ตัดกัน กับ แถบสีขาวที่ตัดกันตรงกลาง แสดงถึง 16 มณฑลในรัฐ และ รัฐบาลเนวาดาที่มั่นคง เป็นศูนย์รวมของรัฐ สีประจำรัฐ  สีน้ำเงิน และ เงิน เพลงประจำรัฐ  “Home Means Nevada” ประพันธ์โดย Mrs. Bertha Raffetto ชาวเมือง Reno นำมาใช้ตั้งแต่วันที่ 6 กุมภาพันธ์ 1933 เนื้อเพลงมีดังนี้ 'Way out in the land of the setting sun, Where the wind blows wild and free, There's a lovely spot, just the only one That means home sweet home to me. If you follow the old Kit Carson trail, Until desert meets the hills,  Oh you certainly will agree with me,  It's the place of a thousand thrills. Chorus Home, means Nevada, Home, means the hills, Home, means the sage and the pines. Out by the Truckee's silvery rills,  Out where the sun always shines, There is the land that I love the best, Fairer than all I can see. Right in the heart of the golden west Home, means Nevada to me. Whenever the sun at the close of day, Colors all the western sky, Oh my heart returns to the desert grey  And the mountains tow'ring high. Where the moon beams play in shadowed glen, With the spotted fawn and doe, All the live long night until morning light,  Is the loveliest place I know. Chorus Home, means Nevada, Home, means the hills, Home, means the sage and the pines. Out by the Truckee's silvery rills,  Out where the sun always shines, there is the land that I love the best, Fairer than all I can see. Right in the heart of the golden west Home, means Nevada to me. เมืองหลวงของรัฐ Carson City ตั้งขึ้นในเดือนกรกฎาคม 1864  พื้นที่  110,540 ตารางไมล์ ความยาว 483 ไมล์ ความกว้าง 320 ไมล์ มีพื้นที่มากเป็นอันดับ 7 มณฑล Carson City, Churchill, Clark, Douglas, Elko, Esmeralda, Eureka, Humboldt, Lander, Lincoln, Lyon, Mineral, Nye, Pershing, Storey, Washoe, White Pine การทำเหมืองแร่ ได้ผลผลิตดังนี้ gold, silver, copper, zinc, brucite, magnesium, magnesite, manganese, tungsten, uranium, mercury, lead, non-metallics, oil, coal และ iron เกษตรกรรม มีการทำปศุสัตว์ เลี้ยงวัวควาย ม้า แกะ หมู และ สัตว์ปีก พืชที่นิยมปลูกได้แก่ ข้าวสาลี ข้าวโพด มันฝรั่ง ข้าวไร ข้าวโอ๊ต หญ้าอัลแฟลฟา ข้าวบาร์เลย์ และผักต่าง ๆ นอกจากนี้ยังมีการผลิตผลิตภัณฑ์จากนม และ ผลไม้บางประเภท ภูมิศาสตร์  ภูมิประเทศส่วนใหญ่เป็นภูเขา และ ทะเลทราย มีความสูงอยู่ระหว่าง 1,000 ฟีต ไปจนถึง 13,000 ฟีต ภูมิอากาศแห้งแล้ง มีแสงอุดมสมบูรณ์ ฝนตกประปราย มีหิมะ อุณหภูมิเฉลี่ยแตกต่างกันไปตั้งแต่ 70 องศาฟาเรนไฮต์ในตอนใต้ ไปจนถึง 45 องศาฟาเรนไฮต์ในตอนเหนือ ทะเลสาบที่สำคัญ  ทะเลสาบตามธรรมชาติ   ­ ทะเลสาบ Tahoe อยู่บริเวณชายแดน เนวาดา-แคลิฟอร์เนีย ทางด้านตะวันตกของ Carson City  ­ ทะเลสาบ Pyramid เป็นทะเลสาบที่ใหญ่ที่สุดในรัฐ อยู่ทางเหนือของเมือง Reno ­ ทะเลสาบ Walker อยู่ทางเหนือของ Hawthorne ­ ทะเลสาบ Topaz อยู่บริเวณชายแดนเนวาดา-แคลิฟอร์เนีย ทางใต้ของเมือง Gardnerville ­ ทะเลสาบ Ruby อยู่ทางใต้ของเมือง Elko ทะเลสาบที่มนุษย์สร้างขึ้น ­ ทะเลสาบ Mead เป็นทะเลสาบที่มนุษย์สร้างขึ้นขนาดใหญ่ที่สุดในรัฐ มีแนวฝั่งที่ยาวถึง 550 ไมล์ มีอาณาบริเวณตั้งแต่บริเวณตอนใต้ของรัฐ ฝั่งตะวันออกของ Las Vegas ไปจนถึง Hoover Dam บนแม่น้ำ Colorado ­ ทะเลสาบ Mohave อยู่ทางตอนใต้ของ Las Vegas ไปจนถึง Davis Dam บนแม่น้ำโคโลราโด ­ ทะเลสาบ Lahontan อยู่ใกล้กับ Fallon  ­ อ่างเก็บน้ำ Rye Patch Reservoir ใกล้กับ Lovelock ภูเขาที่สำคัญ  ­ Boundary Peak เป็นยอดเขาที่สูงที่สุดในรัฐ ตั้งอยู่บริเวณชายแดนเนวาดา-แคลิฟอร์เนีย ทางใต้ของ Hawthorne สูง 13,145 ฟีต ­ Wheeler Peak อยู่ทางฝั่งตะวันออกของ Ely สูง 13,061 ฟีต ­ Mount Charleston อยู่ทางตะวันตกของ Las Vegas สูง 11,910 ฟีต ­ North Schell Peak อยู่ทางตอนเหนือของ Ely สูง 11,890 ฟีต นอกจากนี้ยังมียอดเขาอีกกว่า 50 แห่ง ที่มีความสูงเหนือ 9,000 ฟีต Highways ระยะทางบนถนนรวมได้ทั้งหมด 49,702 ไมล์ และมีทางหลวงกว่า 40,519 สาย ข้อมูลทางสถิติ 1. Las Vegas 478,434   6. Carson City 52,457 2. Reno 180,480  7. Elko 16,708 3. Henderson 175,381  8. Boulder City 14,966 4. North Las Vegas 115,488  9. Mesquite 9,389 5. Sparks 66,346  10. Fallon 7,536 เขตเวลา ในสหรัฐอเมริกา เนื่องจากมีอาณาเขตกว้างใหญ่ ทำให้มีเขตเวลาหลายเขตที่แตกต่างกัน เนวาดาอยู่ในเขตแปซิฟิก ดังจะแสดงต่อไปนี้ การแบ่งเขตเวลาในสหรัฐอเมริกา การเมืองการปกครอง รัฐธรรมนูญแห่งรัฐเนวาดา  รัฐธรรมนูญแห่งรัฐเนวาดาร่างขึ้นโดยคณะผู้แทนที่ได้รับการเลือกจากประชาชน ซึ่งได้มาประชุมกันที่ Carson City ในวันที่ 4 กรกฎาคม 1864 และเลื่อนไปในวันที่ 28 ของเดือนเดียวกันนี้ ในวันพุธที่ 1 กันยายน 1864 ได้รับการยอมรับ จากการโหวตของประชาชนในเขตแดนเนวาดา และในวันที่ 31 ตุลาคม ปีเดียวกันนี้ ประธานาธิบดีลินคอล์น ก็ได้รับเนวาดาเข้าเป็นรัฐหนึ่งในสหรัฐ  ต้นฉบับของรัฐธรรมนูญ ถูกเก็บรักษาไว้ที่สำนักงานเลขาธิการของรัฐ ในกรณีที่มีการเพิ่มเติม หรือ แก้ไข แหล่ง หรือ หลักฐาน ของการแก้ไข หรือ ส่วนเพิ่มเติมจะต้องแสดงไว้ ตามหลังข้อความที่แก้ หรือ ส่วนที่เพิ่มเติมดังกล่าว ความนำของแต่ละบท ได้รับการรับรองโดยสภานิติบัญญัติแห่งรัฐเนวาดา  รัฐธรรมนูญแบ่งออกเป็น 19 ส่วนดังนี้                  1.   Declaration of Rights. 2.    Right of Suffrage. 3.   Distribution of Powers. 4.   Legislative Department. 5.   Executive Department. 6.   Judicial Department. 7.   Impeachment and Removal From Office. 8.   Municipal and Other Corporations. 9.   Finance and State Debt. 10. Taxation. 11.           Education. 12.           Militia. 13.           Public Institutions. 14.           Boundary. 15.           Miscellaneous Provisions. 16.           Amendments. 17.           Schedule. 18.     [Right of Suffrage.] Repealed in 1992. 19.           Initiative and Referendum. รัฐสภาแห่งเนวาดา ขนาด และ การแบ่ง ตามบทบัญญัติแห่งรัฐธรรมนูญแห่งเนวาดา กำหนดจำนวนสมาชิกมากที่สุดไว้ที่ 75 คน สำหรับวุฒิสมาชิก ไม่ควรมีน้อยกว่า 1 ใน 3 หรือ มากกว่าครึ่งของสมาชิกสภาผู้แทนราษฎร ในปัจจุบัน รัฐสภาแห่งเนวาดา มีสมาชิก 63 คน เป็นสมาชิกสภาผู้แทนราษฎร 42 คน และ วุฒิสภา 21 คน  รัฐสภามีการกำหนดเขตสำหรับสมาชิกสภาผู้แทนราษฎร และ วุฒิสภา ปัจจุบัน มีวุฒิสภา 14 คน และ สมาชิกสภาผู้แทนราษฎร 29 คน เป็นตัวแทนของมณฑลคลาร์ก และ เนวาดาตอนกลาง, สว. 4 คน และ สส. 7 คน ดูแลมณฑล Washoe และ เขตรอบนอก ส่วน สว. 3 คน และ สส. 6 คน ดูแลพื้นที่ที่เหลือ การประชุม การประชุมสามัญของรัฐสภาจะมีขึ้นในวันจันทร์แรกของเดือนกุมภาพันธ์ ในปีที่เป็นเลขคี่เนวาดา เป็นหนึ่งในทั้งหมด 6 รัฐ ที่จัดการประชุม 2 ปี ต่อ 1 ครั้ง  ในช่วงปี 1961 – 1997 ระยะเวลาของการประชุมนั้นไม่แน่นอน ขึ้นอยู่กับระยะเวลาที่ใช้ในการพิจารณาเรื่องต่าง ๆ การประชุมบางสมัยอาจยาวนานถึง 169 วัน จากการเลือกตั้งทั่วไปในปี 1998 ผู้มีสิทธิ์เลือกตั้งชาวเนวาดา ได้ร่วมชื่อกันเพื่อแก้ไขรัฐธรรมนูญ กำหนดระยะเวลาที่แน่นอนของการประชุมคือ ไม่ให้เกิน 120 วัน ในการประชุมปี 1999, 2001 และ 2003 ก็ได้ใช้เวลาเต็มที่คือ 120 วัน   ผู้ว่าการรัฐอาจเรียกประชุมนอกสมัยประชุมได้ในโอกาสพิเศษ เช่น การประชุมพิเศษครั้งที่ 17 ในปี 2001 และ ครั้งที่ 18 ในปี 2002 และหลังจากการประชุมสามัญในปี 2003 ก็ได้มีการเรียกประชุมพิเศษขึ้นอีกเป็นครั้งที่ 19 และ 20   สำหรับการประชุมจะมีครั้งต่อไปในวันที่ 5 กุมภาพันธ์ 2007 คุณสมบัติของสมาชิกรัฐสภา  ­ มีอายุ 21 ปีขึ้นไป ­ เป็นประชาชนของรัฐไม่น้อยกว่า 1 ปี ­ เป็นผู้มีสิทธิ์เลือกตั้ง ­ เป็นประชาชนของเขตที่ลงสมัคร ระยะเวลาการดำรงตำแหน่ง สส. 2 ปี และ สว. 4 ปี ผู้ว่าการรัฐคนปัจจุบัน  Jim Gibbons ทรัพยากรธรรมชาติ คุณภาพชีวิต สังคม และ วัฒนธรรม วิถีชีวิตของชาวเนวาดา  วิถีชีวิตของชาวเนวาดามีความแตกต่างหลากหลายมาก การใช้ชีวิตอยู่ใน “The Silver State” นำมาซึ่งความบันเทิง และ แสงสีของชีวิตในเมือง เช่นในเมืองใหญ่ที่เป็นที่รู้จักกันดีอย่าง Las Vegas และ Reno หรือ ความสงบสุขในเขตชนบทของรัฐ อย่างไรก็ตาม ชุมชนเนวาดาทั้งหมดนั้นถูกล้อมรอบด้วยเทือกเขา, ทะเลสาบ, แม่น้ำ, หุบเขาลึก และ ทิวทัศน์ของทะเลทราย เป็นฉากที่ดีสำหรับการท่องเที่ยวหาความบันเทิงระดับโลก  ศิลปะ วัฒนธรรม และ สิ่งแวดล้อมแบบบันเทิงเริงรมย์ ของเนวาดานั้นร่ำรวย และ แตกต่าง ตำแหน่งที่ตั้งก็สามารถมาถึงได้โดยสะดวกจากการเดินทางทางรถ หรือ เครื่องบิน มาสู่จุดศูนย์กลางที่เจริญ และ วุ่นวายที่สุดแห่งหนึ่งในโลก กิจกรรมพักผ่อนหย่อนใจ  เนวาดา เป็นแหล่งผสมผสานของทะเลทราย, ทะเลสาบ และ เทือกเขา เป็นที่สำหรับรื่นเริงไปกับกิจกรรมกลางแจ้งนานาชนิด เช่น กอล์ฟ, สกี, ตกปลา, ล่าสัตว์, ปีนเขา, ตั้งแคมป์, ขี่จักรยานภูเขา และ ว่ายน้ำ  ชุมชนเนวาดามีการจัดเทศกาลที่มีสีสันมากมาย มีอีเวนต์ประจำปีมากมาย ตั้งแต่ Basque and Native American festivals, the Great Reno Balloon Race, the National Championship Air Races, the Annual Las Vegas Festival of Lights Jazz Festival, rodeos, county fairs และ อื่น ๆ อีกมากมาย  ด้านกีฬา ก็สามารถสนุกไปกับ AAA baseball team, hockey teams, competitive collegiate sports, professional motorsports และ NBA exhibition games เป็นต้น กิจกรรมทางวัฒนธรรม  ตั้งแต่ปี 1967 Nevada Arts Council ได้ปฏิบัติงานเพื่อปรับปรุงวิถีชีวิตวัฒนธรรมให้ดีขึ้น ได้ส่งเสริมศิลปะทุกแขนงจนเจริญไม่แพ้รัฐเพื่อนบ้าน เช่นการแสดงบรอดเวย์ มักจัดขึ้นครั้งแรกในเนวาดา ก่อนที่จะแสดงต่อที่ San Francisco ไม่ว่าจะเป็นการแสดงทางด้านศิลปะ, วิชวลอาร์ต หรือ มนุษยนิยม สามารถพบได้เสมอในเนวาดา วันเนวาดา วันเนวาดา หรือ วันคล้ายวันเข้าร่วมเป็นรัฐของเนวาดา ตรงกับวันที่ 31 ตุลาคม 1864 เมื่อถึงวันที่ 31 ตุลาคม ของทุกปี จึงมีการจัดงานวันเนวาดาขึ้น จากการเรียกร้องของผู้มีสิทธิ์เลือกตั้งในเนวาดาต่อรัฐสภาในปี 1999 ว่าพวกเขาต้องการฉลองวันเนวาดา จึงได้กำหนดให้มีการเฉลิมฉลองในวันศุกร์สุดท้ายของเดือนตุลาคมตั้งแต่ปี 2001 เป็นต้นมา  วันเนวาดา เป็นวันหยุดทางราชการของรัฐ และในวันเสาร์ถัดมา จะมีการเดินพาเหรด โดยเริ่มตั้งแต่ 10 โมงเช้าเป็นต้นไป อาจเริ่มที่ Caeson City เมืองหลวงของรัฐ นอกจากนี้ยังมีกิจกรรมอื่นอีกมากมาย เช่นการจัดประกวดแข่งขันต่าง ๆ , การแสดงศิลปะ และ ดนตรี และ กิจกรรมสำหรับครอบครัว เป็นต้น  การเดินพาเหรดในวันเนวาดา มีความสำคัญต่อชาวเนวาดามาก ชาวเนวาดารักการเดินพาเหรด และ พวกเขาถือว่าการเดินพาเหรดเป็นส่วนหนึ่งของวัฒนธรรม เป็นมรดกตกทอดที่สืบทอดกันมาก ไม่ว่าสภาพอากาศจะเป็นอย่างไรก็ตาม เมื่อถึงวันเสาร์ถัดจากวันเนวาดา พวกเขาจะต้องจัดพาเหรด เป็นการแสดงถึงจิตวิญญาณของพวกเขา และ ควรค่าที่จะรักษาให้คงอยู่ต่อไป เมืองสำคัญ Las Vegas หนังสือพิมพ์ในเนวาดา กล่าวโดยสรุป เนวาดา เป็นรัฐ ๆ หนึ่งในสหรัฐอเมริกาที่ประสบความสำเร็จในการพัฒนาให้เจริญก้าวหน้าขึ้นอย่างมาก สังเกตได้ว่า เนวาดา เดิมนั้นเป็นเขตทะเลทราย และ มีภูเขาสูงมากมาย เป็นเรื่องยากที่จะมาตั้งถิ่นฐานอยู่ที่นี่ แต่ชาวเนวาดาก็สามารถตั้งรัฐของตนขึ้นมาได้สำเร็จ และ มีเมืองที่เจริญอย่างมาก เป็นที่รู้จักของคนทั่วโลกอย่าง Las Vegas และ Reno   เนวาดา มีความเจริญครบทุกด้าน ทั้งเศรษฐกิจ สังคม การศึกษา และ ทรัพยากรธรรมชาติ ในอดีต มีการตื่นทอง ทำให้นักขุดแร่จำนวนมากเดินทางมายังเนวาดา แต่จากการควบคุมที่ดี ทำให้ทรัพยากรเหล่านั้นยังคงอยู่ เนวาดาเป็นรัฐที่ผลิตแร่เงินได้มากที่สุดในสหรัฐอเมริกา ส่งผลดีต่อเศรษฐกิจต่อมา  ความสำเร็จของเนวาดา เป็นตัวอย่างที่ดีของประเทศที่กำลังพัฒนาทั้งหลาย เช่นประเทศไทยเอง ก็อาจจะศึกษาหลักการต่าง ๆ ในการดำเนินการของรัฐเนวาดา และนำมาประยุกต์ใช้เพื่อพัฒนาประเทศไทยให้เจริญรุ่งเรืองต่อไปในอนาคต เอกสารอ้างอิง