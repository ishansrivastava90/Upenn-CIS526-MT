בכל רכבת ישנם 18 מושבים בשני טורים. בקרון האחורי ישנו טור אחד של מושבים, ובשאר שני טורים. השורה האחרונה בכל קרון מוגבהת מעל השורה מלפניה כדי לאפשר מספרים. בכל אחת מהרכבות ישנו לוח מאחורי שורת המושבים האחרונים שמכסה שורה נוספים של תושבת למושבים. ניתן להסיר את הלוחות האלה כדי להתקין מושבים נוספים בשלב כלשהו בעתיד. שינוי זה יגדיל את הקיבולת של כל רכבת מ-18 ל-20 נוסעים, וכך בכל שעה יוכלו לעלות על המתקן 1,600 נוסעים במקום 1,400. התחנה כבר ערוכה לשינוי הזה, יש לה שער לכניסה לשורות הלא קיימות של המושבים. התור לקינגדה קה ארוך ומתחיל הרבה לפני שער הכניסה. התור כה ארוך ומפותל עד אשר נפתחו בו דוכני גלידה ואף עמדת די ג'יי לבידור הממתינים. בשיא הפופולריות של המתקן, לפני התקלות הגדולות של שנת 2005, אזור התור היה גדול ביותר והיה קרוב יותר למסלול הרכבת. בגלל החלקים שעפו מאזור השיגור במהלך התקלה הראשונה, הוחלט שיהיה בטוח יותר להשאיר את האורחים רחוק ככל האפשר מהמסילה באופן קבוע. הכניסה הנוכחית העיקרית לתחנה הייתה בעבר כניסת "המעבר המהיר". התחנה מורכבת משתי תחנות מקבילות הנמצאות בכניסה וביציאה. בכל תחנה ישנן שתי רכבות, כך שלכל אחת מארבעת הרכבות יש תחנה משלה. כל רכבת מעלה ומורידה נוסעים בתחנה שלה, היא לא נוסעת לתחנה האחרת. במהלך הנסיעה, הרכבות בצד אחד של המסלול מעלות נוסעים בזמן שהרכבות בצד השני משוגרות. המערכת פועלת באופן יעיל מאוד, כל עוד כל ארבעת הרכבות פועלות ואין עיכובים גדולים בהעלאת הנוסעים ובבדיקת הרכבות. כתוצאה התור למתקן נע במהירות לפני התחנה, אבל יש תור ארוך בתוך התחנה, במיוחד אם מחכים לשבת בשורות הראשונות. שני משגיחים מעלים נוסעים, בודקים ומשחררים כל רכבת, ואחד משגר את הרכבות. לעתים רחוקות קורה שהרכבת אינה מצליחה להגיע לפסגת המגדל, ולכן היא חוזרת בנסיעה אחורנית לנקודת השיגור, ולכן הותקנו בנקודת השיגור מעצורים שיביאו לעצירה מלאה של רכבת שנעה אחורנית. לאחר שמחזירים את הרכבת לתחנה, נותנים לנוסעים לבחור אם לרדת מהמתקן או להישאר לניסיון נוסף. נוסעים נלהבים ברכבת מחכים בכיליון עיניים לחוויה נדירה זו, אבל אחרים עלולים שלא להבין שזהו תהליך  בטיחותי, חרף שלטי האזהרה המספרים עליו. במסלול הרכבת מותקנות שתי מצלמות, הראשונה נמצאת מעט אחרי אזור השיגור, והשנייה נמצאת בסופו של אזור העצירה, כך ניתן לרכוש תצלומים של "לפני" ו"אחרי". שתי המצלמות נמצאות בצד הימני של המסלול, ולכן מייעצים לנוסעים שרוצים לקנות תמונות מהנסיעה לשבת בצד ימין. ברגע שהרכבת נמצאת במיקום הנכון, נשמע רעש חזק של צופר, שלאחריו הרכבת נעה מעט אחורה כדי להפעיל את מנגנון הבטיחות, והמעצורים באזור השיגור נופלים. השיגור מתבצע חמש שניות לאחר רעש הצפירה. מנגנון השיגור של קינגדה קה מסוגל לשגר רכבת כל 45 שניות, וכך ניתן להסיע על המתקן 1,400 נוסעים בשעה. השיגור פועל בצורת בליסטרה, כבל מושך את הרכבת במהירות עד לרגע שבו היא משתחררת ממנו. ב-כוח על הכבל כדי להגיע למהירות שיגור של 206 קמ"ש. סנפירי המעצורים שעולים למצב הבלימה עולים בתזמון הנכון, באופן עצמאי ללא עזרת מנגנון השיגור. הסנפירים נמצאים בתוך כלובים ממתכת שמחוברים למפעילים שמעלים ומורידים את הסנפירים לגובה הרצוי. ישנם ארבעה אזורי עצירה, בכל אזור יש כ-24 סנפירי בלימה משלו. הסנפירים תפסו את הרכבת המשוגרת והחלו להאט את תנועתה, ומאידך המנוע ניסה להאיץ אותה, וכך היא נגררה לאורך אזור העצירה. רכב התפיסה שוחרר, אבל הרכבת הייתה עדיין באזור העצירה והגיעה לעצירה מלאה בתחתית הגבעה. הרכבת נכנסה לעצירת חירום בזמן שהתקלה התרחשה, וכך המעצורים שבסוף מסלול העצירה נשארו מורמים, כך שהרכבת נתקעה באזור זה למשך כדקה לפני שהיא התקדמה אל התחנה.