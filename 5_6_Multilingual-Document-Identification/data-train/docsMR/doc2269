kazıbilimsel yerleşkeler vardır. Yaklaşık 3000 yıl önce, Hakone Dağı yanardağ patlaması ile bu ilin batı bölgesinde Aşi Gölü'nü oluşturdu. Tahmini olarak, Yamato Hanedanı 5. yy'dan itibaren bu bölgeye hükmetmeye başladı. Antik çağda, ovalar ve tümsekler pek az yerleşimciyle sahipti. Orta Çağ Japonya'sında Kanagawa, Sagami ve Musaşi illerinin bir parçasıydı. Tuğamiral Matthew Perry 1853 ve 1854'te Kanagawa iline ayak bastı ve Japonya'yı Birleşik Devletler'e Japon limanlarını açmaya zorlamak için Kanagawa Anlaşması'nı imzaladı. 1923'deki Büyük Kantō Depremi'nin merkez üssü, Sagami Körfezi'ndeki Oşima Adası'nın derinlikleriydi. Deprem, Tokyo, liman kenti Yokohama, Chiba çevresindeki iller, Kanagawa ve Shizuoka'yı harap etmiş ve Kanto Bölgesi boyunca geniş çaplı bir hasar bırakmıştır. Deniz, kıyıdaki Manazaru Noktası'ndan çeyrek mil kadar geriye çekildi ve ardından Mitsuishi-shima'yı silip süpüren büyük bir su duvarıyla kıyı doğru geri akın etti. Kamakura'da deprem, tsunami ve yangının toplam ölü bilançosu 2,000 kişiyi geçti. Odawara'da binaların %90'ı hemen yıkıldı ve onu takiben gelen yangınlar yıkıntıları geriye ayakta kalanlarla beraber yaktı. Yokohama, Kawasaki ve diğer büyük şehirler 1945'teki Amerikan bombardımanıyla ağır bir hasar gördü. Ölülerin sayısı birkaç bini geçti. Savaştan sonra Müttefik Devletler'in Japonya İşgali Başkomutanı General Douglas MacArthur, diğer yerlere hareket etmeden önce Kanagawa'ya indi. Zama Kampı, Yokosuka Donanma Üssü ve Atsugi Hava Donanma İstasyonu'nu da içeren Amerikan askeri üsleri Kanagawa'da hala bulunur. 1945'te 1,9 milyonluk nüfusuyla Kanagawa, Japonya'daki en kalabalık 15'inci ildi. Savaş sonrası yıllarında il, Tokyo Metropolü'nün bir parçası olarak hızlı bir şehirleşme sürecinden geçti. 2008'de nüfus 8,9 milyon civarındaydı ve 2006'da Kanagawa, Japonya'daki ikinci en kalabalık il olmuştu. Kanagawa, Kanto bölgesinin güneydoğu köşesinde kuzeyden Tokyo, kuzeybatıdan Fuji Dağı'nın etekleri, doğu ve güneyden Tokyo Körfezi ve Sagami Körfezi arasında sıkışmış, görece küçük bir ildir. Yokohama ve Kawasaki büyük liman kentlerini içererek ilin doğu kısmı görece düz ve yoğunca kentleşilmiştir. Arazi olarak il üç belirgin bölgeden oluşur. Dağlık batı bölgesinde Tanzawa Sıradağları ve Hakone Yanardağı belirgindir. Tepelik doğu bölgesi Tama Tepeleri ve Miura Yarımadası'yla nitelenir. Tama Tepeleri ve Miura Yarımadası'nı çevreleyen orta bölge, Sagami Irmağı, Sakai Irmağı, Tsurumi Irmağı ve Tama Irmağı'nı içeren büyük ırmaklar civarındaki alçak topraklar ve düz dalgalı setlerden oluşur. Tama Irmağı, Kanagawa ili ve Tokyo arasındaki sınırı oluşturur. Sagami Irmağı ilin ortasından akar. Batı bölgesinde Sakawa Irmağı doğudan Oiso Tepeleri, batıdan Hakone Yanardağı arasındaki Sakawa Çukurluğu'na akar.