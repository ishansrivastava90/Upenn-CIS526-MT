"Juunikyuu" tarkoittaa kaksitoista palatsia tai huonetta ja sillä tarkoitetaan ennustuksissa paljon käytettyjä eläinradan kahtatoista tähtikuviota. Sarjan tarina kertoo Lili Hoshizawasta, jonka äiti on tunnettu etsivä Spica. Hänen todellista henkilöllisyyttään ei kuitenkaan tiedetä yleisesti. Lilin äiti on kadonnut ja Lili on ryhtynyt etsivä Spicaksi. Spicana hän ratkaisee mysteereitä käyttäen apuna sormusta, joka kätkee horoskooppimerkkien henget jotka hän voi sormuksen emäntänä kutsua esiin. Saatuaan tapaukseen liittyvän syntymäpäivän nämä henget antavat vihjeitä, joista Lili/Spica saa aineksia ratkaista käsillä oleva ongelma. Pokkareita on 4 ja niiden ikäsuositus on 12 vuotta. Yhdysvalloissa sarja julkaistiin nimellä Zodiac P.I. Hiromi Oikawa on päättelyn mestari joka saa tytön kosketuksesta ihottumaa. Hiromi esitellään pokkarissa 1. Hän on nuoresta iästään huolimatta ehtinyt valmistua Yhdysvaltalaisesta yliopistosta pääaineenaan rikospsykologia. Hän oli lapsena pikkuvanha pitäen leikkejä typerinä ja oletti tietävänsä kaiken mahdollisen. Hiromi on ihastunut Liliin jo 10 vuotta sitten lastentarhassa ja lähetti tälle rakkauskirjeen. Hiromi seisoi koko päivän sateessa odottaen Liliä puistossa ja pyörtyi. Tämän jälkeen Hiromi sairastui keuhkokuumeeseen ja oli kolme päivää kuoleman kielissä. Herätessään hän  väitti inhoavansa naisia ja sai allergian heihin. Lili löysi kirjeen vasta 10 vuoden kuluttua uudelleen. Hän ei ollut lukenut sitä koska se sisälsi kirjoitusmerkkejä joita hänelle ei vielä oltu opetettu. Nämä tapahtumat ovat pokkarissa 3 erillisessä jaksossa. Hiromin palattua Lili ei aluksi muista kuka Hiromi on mutta alkaa sitten käyttämään tämän lapsuuden aikaista lisänimeä "Hirorin" mikä nolottaa häntä. Hän alkaa epäillä jo varhain että Lili on Spica. Komisario Hoshizawa on Lilin isä. Ei ole selvää tietääkö hän alkuperäisen Spican henkilöllisyyttä. Megumi Oikawa on Hiromin sisko ja omasta mielestään kaunis. Hän käy Orihimen tyttökoulua. Megumi tavataan pokkarissa 3 Hiromin ja Lilin selvittäessä kadonneitten tyttöjen tapausta Orihimen koulussa. Tänä aikana Megumikin katoaa ja hän löytyy muiden kanssa tapauksen ratkettua. Megumi kertoi Lilille Hiromin tyttöallergiasta. Samalla hän sanoo että hän itse olisi heittänyt menemämään kirjeen jota ei olisi voinut lukea ja pitää veljeään asiassa tyhmänä. Kotori ja Kotomi ovat kaksoset joista Kotori murhasi herra Gozoon hänen pyydettyään kuolla Kotorin kanssa, koska tuli ilmi että hän oli varastanut firmansa rahoja. Kotomi oli Kotorille rakas ja tiesi asiasta, mutta ei aikonut sallia Gozoon pilata Kotorin unelmaa tulemasta Geikoski,  vaikka Kotorille tuli huono omatunto murhaamisen jälkeen. Kotori ja Kotomi esiintyvät pokkarissa 2 ja 3. Sirius on tarinan edetessä mukaan tuleva salaperäinen, vahva nainen jolla on elämänkokemusta ja terävänäköisyyttä nähdä todellisia motiiveja ja seurauksia. Zeus näyttää aluksi ennustajalta, joka toimii Kohtalon kartanoksi nimeämässään kauan tyhjillään olleessa kartanossa. Lili pitääkin häntä kilpailijanaan ja päättää sitten Hiromin vastahakoisuudesta huolimatta vierailla hänen toimipaikassaan. Hän on etevä hypnotisoija ja käyttää siihen erivärisiä valonsäteitä. Zeuksen todellinen motiivi onkin saada haltuunsa Lilin tähtisormus ja siitä on tullut hänelle pakkomielle. Hikari on Zeuksen rakastettu. Hän on vajonnut unenkaltaiseen tilaan pudottuaan jyrkänteeltä mereen. Zeus syyttää ja vihaa tästä syystä alkuperäistä Spicaa uskoen tämän työntäneen Hikarin reunalta. Todellisena syynä on Hikarin epätoivo siitä, että Zeukselle tähtisormuksen haltuunsaaminen merkitsee enemmän kuin hänen rakkautensa. Järjestys on kirjasarjan tarinan mukaisesti eikä siten vastaa eläinradan horoskooppijärjestystä.