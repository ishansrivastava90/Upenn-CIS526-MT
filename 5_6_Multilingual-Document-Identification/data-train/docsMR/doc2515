RT 1920, 129/130, 254. I. Eesti demokraatlikus Vabariigis kaotatakse ära kõik seisused. II. Käesoleva seadusega kaotavad Eesti Vabariigis oma jõu kõik seadused ja määrused, mis sisaldavad seisuslikke õigusi, eesõigusi, kohustusi ja õiguste kitsendusi ehk üleüldse seisuslike iseäraldusi. Keelatud on igasuguste seisustest olenevate nimetuste, aunimede ja tiitlite ametlik tarvitamine. § 1. Endiste seisuslikkude vallakogukondade liikuvad ja liikumata varandused lähevad vastavate seisuseta valdade omanduseks. § 2. Kõik rüütelkondade ja nende seisuslike asutuste vallas- ja kinnisvarad tunnustatakse riigi omanduseks, välja arvatud Kuressaare loss, selle kõrvalhooned ja maa-ala, millised tunnustatakse Kuressaare linna omanduseks. RT 1933, 94, 683. g) kõik muud rüütelkondade liikuvad ja liikumata varandused, ükskõik missugused ja mil kujul, samuti need varandused, mis olid rüütelkondade asutuste valitsemisel ― Siseministeeriumi alla. Saaremaa Rüütelkonna mõisatest planeerimisel eriotstarveteks eraldatud krundid, samuti ka seni planeerimise korras kruntimata maatükid, mis antud välja eriotstarveteks või mida kasutatakse maaomavalitsuse poolt omadeks tarveteks, tunnustatakse maakonna omanduseks ühes neil asuvate hoonetega. § 4. Kõik endiste linna-maksukogukondade liikuvad ja liikumata varandused, nende seas ka arhiivid, igasugused kirjad ja raamatukogud lähevad vastavate linnaomavalitsuste omanduseks. Nimetatud asutuste valitsemisel olevad varandused aga vastavate linnaomavalitsuste valitsemisele. § 5. Gildede liikuvad ja liikumata varandused ühes arhiivide, kirjade ja raamatukogudega, samuti ka nende valitsemisel olevad varandused ja nende poolt ülevalpeetavad asutused võetakse Vabariigi valitsemisele Sotsiaalministeeriumi kaudu, kes ajaviitmata on kohustatud ette panema seadusandlikule võimule seaduse eelnõu ülevõetud varanduste edaspidise saatuse kohta. Linnade omavalitsuste poolt gildede valitsemise alla antud varandused antakse linnadele tagasi. § 6. Vaimuliku seisuse seisuslikud varandused lähevad üle vastavate koguduste või nende keskasutuste omanduseks. § 7. Kõik asutused ja isikud, kelle käes ükskõik missugusel alusel on olemas §§ 1―6 ülesloetud seisuste ja nende asutuste varandusi, peavad need varandused üles- ja üleandma vastavatele ministeeriumidele, linna- või vallavalitsustele nende poolt väljakuulutatud tähtaegadel. Selle kohustuse mittetäitjad võetakse seaduslikule vastutusele sellekohaste kriminaalseaduste põhjal.