Вперше сестри заспівали разом у хорі церкви «West Oakland Church Of God», де їх батько був пастором. 1969 року незважаючи на опір з боку батьків Бонні та Джюн вирішили присвятити себе світській музичній кар'єрі і утворили дует. Незабаром до них приєдналась Аніта, а 1972 року і Рут. Гуртом зацікавився продюсер, колишній джазовий музикант Дейвід Рубінсон, і запросив сестер взяти участь у записах Елвіна Бішопа, Боза Скеггса та Дейва Мейсона. А 1973 року Pointer Sisters дебютували власним альбомом «The Pointer Sisters». У перший період своєї діяльності вокалістки Pointer Sisters культивували повну ностальгії традицію 1940-х років, що наближало їх до репертуару Andrews Sisters. Все це доповнювалося відповідним іміджем — боа з пір'я страуса та кольорові сукні з квіточками. Проте запропоновані Pointer Sisters пісні були дуже диференційовані. Були серед них, наприклад, композиції «Yes We Can Can» з репертуару Аллена Тауссейнта та «Wang Dang Dooble» Віллі Діксона, а були й твори, написані спеціально для квартету, та власні. Один з таких творів, «Fairytale», 1974 року відзначено нагородою «Греммі» як найкраще жіноче виконання кантрі-твору. Брюса Спрінгстіна «Fire», що розійшовся мільйонами примірників, сповістив про возз'єднання родинної групи. Надалі сестри зробили два чергових суперхіти «He's So Shy» та «Slow Hand», а два твори 1984 року здобули нагороду «Греммі». Джюн та Аніта паралельно пропонували сольні записи. Однак незважаючи на те, що записаний 1985 року сестрами твір «Dave Me» став черговим хітом, пізнім роботам Pointer Sisters бракувало блиску ранніх творів.