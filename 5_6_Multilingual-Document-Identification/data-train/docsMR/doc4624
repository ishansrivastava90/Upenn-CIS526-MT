দক্ষিণেশ্বর কালীবাড়ি বা দক্ষিণেশ্বর কালীমন্দির কলকাতার নিকটে  উত্তর ২৪ পরগনা জেলার বরাহনগরের নিকটস্থ দক্ষিণেশ্বরে অবস্থিত একটি হুগলি নদীর পূর্বতীরে অবস্থিত এই মন্দিরের আরাধ্যা দেবী হলেন ভবতারিণী কালী। মূল নবরত্ন মন্দিরটি ছাড়াও মন্দির চত্বরে মূল মন্দিরটিকে ঘিরে রয়েছে একটি সুপ্রশস্ত দালান। এই দালানের প্রাচীর সংলগ্ন কয়েকটি কক্ষও আছে। নদীর তীর বরাবর রয়েছে দ্বাদশ শিবমন্দির নামে কথিত বারোটি শিবমন্দির। রয়েছে নাটমন্দির, একটি রাধা-কৃষ্ণ মন্দির, একটি ঘাট, বইয়ের দোকান, রানি রাসমণির মন্দির ও নহবতখানা। সর্বশেষ শিবমন্দিরটির ঠিক পাশেই মন্দির-চত্বরের উত্তর-পশ্চিম কোণে একটি কক্ষে রামকৃষ্ণ পরমহংস তাঁর জীবনের এক সুদীর্ঘ অংশ অতিবাহিত করেন। এই সময় থেকে ১৮৮৬ পর্যন্ত প্রায় তিরিশ বছর শ্রীরামকৃষ্ণ এই মন্দিরে অবস্থান করেন। তাঁর অবস্থানের কারণে পরবর্তীকালে এই মন্দির পরিণত হয় একটি তীর্থক্ষেত্রে। মূল মন্দিরের কাছে যে বারোটি একই প্রকার দেখতে পূর্বমুখী শিবমন্দির রয়েছে সেগুলি আটচালা স্থাপত্যরীতিতে নির্মিত। গঙ্গার একটি ঘাটে দুই ধারে এই মন্দিরগুলি দণ্ডায়মান। মন্দির চত্বরের উত্তর-পূর্বে রয়েছে বিষ্ণুমন্দির বা রাধাকান্ত মন্দির। এই মন্দিরে একটি রুপোর সিংহাসনে সাড়ে একুশ ইঞ্চির কৃষ্ণ ও ষোলো ইঞ্চির রাধামূর্তি প্রতিষ্ঠিত।