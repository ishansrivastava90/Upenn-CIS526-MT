Als Wonder Man werd Simon lid van de Avengers, met het plan hen op een cruciaal moment te verslaan. Om te zorgen dat Wonder Man loyaal aan hem bleef maakte Zemo Simon wijs dat hij in zijn huidige vorm regelmatig een dosis van een serum moet innemen om te overleven, een serum dat alleen Zemo hem kon geven. Het plan faalde echter toen Wonder Man besloot de Avengers te redden, blijkbaar ten koste van zijn eigen leven. Iron Man wist echter Wonder Man’s hersenpatronen te kopiëren en bewaarde die in de hoop dat hij op een dag weer tot leven kon worden gewekt. Wat de Avengers niet wisten was dat Wonder Man’s lichaam gewoon een catatonische staat had betreden en zich aanpaste aan de effecten van de behandeling die hem zijn krachten had gegeven. Wonder Man’s broer Eric gaf de Avengers de schuld van de “dood” van Simon en werd zelf de superschurk Grim Reaper. Wonder Man verbleef jaren lang in schijndode toestand. Gedurende deze periode stal Ultron Wonder Man’s hersenpatronen die de Avengers hadden opgenomen en gebruikte ze voor zijn robot Vision. Wonder Man werd meerdere malen als pion gebruikt tegen de Avengers. Onder andere door Beast. In de eerste maanden na zijn terugkeer heerste bij Wonder Man de angst om opnieuw te sterven in een gevecht, maar hij wist deze angst te overwinnen in een gevecht met Korvac. Wonder Man sloot zich aan bij het Avengers spin-off team de West Coast Avengers. Hij ontwikkelde een grote rivaliteit met Iron Man, en accepteerde Vision uiteindelijk als zijn “broer” aangezien Vision zijn hersenpatronen bevatte. Echter, toen Vision zwaar beschadigd raakte en zijn geheugen werd gewist stond Wonder Man niet toe dat zijn hersenpatronen opnieuw gebruikt werden om Vision te repareren aangezien hij zelf een oogje had op Vision’s vrouw Scarlet Witch. Toen de West Coast Avengers uit elkaar gingen richtte Wonder Man het team Force Works op. Tijdens een ongeluk in de ruimte werd Wonder Man geheel veranderd in een wezen van pure ionische energie. Tijdens een missie tegen de alien Kree desintegreerde Wonder Man door een ontploffing. Vele maanden later bracht Scarlet Witch Wonder Man per ongeluk weer tot leven in zijn ionische vorm, en later in een meer menselijke vorm. Hij werkt momenteel voor S.H.I.E.L.D.. In zijn ionische vorm namen Wonder Man’s kracht en snelheid nog verder toe, en kreeg hij de gave om de dimensies van zijn lichaam te veranderen. Verder kon hij energie afschieten uit zijn ogen. Inmiddels heeft Wonder Man weer een menselijke vorm, maar indien nodig kan hij weer een ionvorm aannemen.