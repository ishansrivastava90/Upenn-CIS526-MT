Емігрував у 1922 р. У США С. Кузнець теж мав успішний науковий дебют. Його запросили до однієї з престижних наукових установ – Ради з досліджень в галузі соціальних наук. Молодого вченого зацікавили теоретичні проблеми циклів та коливань в економіці. Він помітив, що заокеанські колеги ігнорують, як він вважав, важливу економічну складову – ціну товару й 1930 року виходить його ґрунтовна праця "Столітня динаміка виробництва та цін". З 1927 С. Кузнець працює в Національному бюро економічних досліджень. Вчений стає першопрохідцем у вивченні нової для того часу галузі економіки – досліджень національного доходу. С. Кузнець увійшов в історію економічної науки як дослідник проблем, пов'язані з національним доходом, економічними циклами та економічним зростанням. Він став творцем теорії будівельних циклів – коливань тривалістю у 18-25 років, які пов'язані з періодичним масовим оновленням житла новим поколінням. Вивчаючи особливості демографічних процесів, С. Кузнець відкрив закономірність динаміки цього явища та ряд важливих загальноекономічних закономірностей розвитку світової економіки. Ступінь доктора отримав в Колумбійському університеті. Президент Американської економічної асоціації в 1954 р. Лауреат Нобелівської премії з економіки 1971 «за емпірично обґрунтоване тлумачення економічного зростання, яке призвело до нового, глибшого розуміння економічної і соціальної структури і процесу розвитку в цілому». "Закон Кузнеця" , "Великий маятник", "Гіпотеза Кузнеця" – ці та інші терміни економічної науки пов'язані з іменем С.Кузнеця.