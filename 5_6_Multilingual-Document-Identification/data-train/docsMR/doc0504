Rezijanska ljudska pravljica Dvanajst ujcev je basen. 16. avgusta 1967 jo je povedala Tina Vajtova na Solbici. Posnel in prepisal v knjižni jezik pa jo je Milko Matičetov. Prvič je bila natisnjena leta 1974 pri Mladinski knjigi v Ljubljani.   V pravljici Dvanajst ujcev  čas in kraj nista natančno določena. Tu ni značilnih pravljičnih bitij, takih kot so čarovnice, čarovniki, palčki, zmaji in podobni.  Ljudje, ki nastopajo v tej pravljici so tako dobri kot slabi. Pravljica Dvanajst ujcev ima velik pomen v slovenski mladinski književnosti. Pravljica opisuje življenje revne družine oziroma revne vdove, ki skrbi za svojih dvanajst otrok. Ker živijo v hudi revščini, saj otroci nimajo kaj jesti in  obleči, se mati nekega dne odloči da bo obiskala dvanajst ujcev in jih poprosila za pomoč. Le ti živijo v oddaljeni vasi. Teh dvanajst ujcev pa v resnici predstavlja dvanajst mesecev v letu. Tako mati nekega dne odide, prvo do meseca Januarja. Ta ji ni dal nič, saj ima samo sneg. Mesec Februar se je delal norca in ji je ponudil dež, veter, brozgo in podobno. Marec ji je prinesel šopek vijolic. April ji je dal butarico, ki mu jo je vrnila. Mesec Maj ji je tudi dal cvetje, Junij pa jo je po vseh zimskih mesecih najbolj razveselil. Prinesel ji je maline, borovnice... Mesec Julij ji je podaril jabolka in hruške. Kot se za avgust spodobi, ji je ta ujec podaril grozdje. September ji je dal kostanj, hruške, skratka to kar je imel. Oktober ji je podaril koruzo in fižol. Mesec November ni imel nič, saj je imel le listje ki pade z dreves. Tudi mesec December ni imel ničesar, vendar ji je obljubil da bo otrokom ob Božiču kaj prinesel. Tako je mati dobila dovolj hrane za svoje otroke, le obleke ji ni podaril nihče. Toda kljub temu so bili otroci presrečni. Glavni motiv te pravljice je revščina. Le ta je v preteklosti pestila veliko družin, zato ni čudno da so se pojavljale pravljice kot je ta. V pravljici Dvanajst ujcev je mati ostala sama z dvanajstimi otoki, in motiv revščine je tu pričakovan. Mati predstavlja glavno književno osebo, dvanajst ujcev pa stranske književne osebe. Čas dogajana je pozimi, saj sta povsod sneg in brozga, kraj dogajanja pa ni natančno določen. Del pravljice se odvija v naravi, del pa v hiši, kjer mati in otroci stanujejo. Glavna kjiževna oseba je revna udova, stranske književne osebe pa so njeni otroci in ujci. Lika očeta v pravljici ni zaslediti, torej je mož odsotna književna osebnost. Stranske književne osebe so ujci oziroma meseci, tudi otroci. Pravljično število dvanajst predstavlja stranske književne osebe, 12 mesecev in 12 otrok. Od dvanajstih ujcev, ki nastopijo v pravljici niso vsi dobri in prijazni. Mater razveselijo predvsem spomladanski in poletni meseci, medtem ko jo zimski pahnejo v še večjo žalost. Le mesec december ji obljubi darilo za Božič. Tudi otroci skozi pravljico igrajo veliko vlogo, čeprav ni tako vidna in izstopajoča. Cela pravljica se odvija zaradi njih, saj je materina pot samo za njihovo dobro. Lik očeta v pravljici ne nastopa, niti ni omenjeno, če je družino zapustil in ali je že mrtev. »Pravljice so nerealne, toda ne neresnične!« V pravljici Dvanajst ujcev se Luthieva trditev dokaže za resnično. Pravljica je nerealna in se v resničnem življenju ne bi nikoli zgodila, čeprav vsebuje nekatere prvine iz resničnega življenja. Toda ne moremo pa reči, da ni neresnična, saj je revščina prisotna skorajda na vsakem vogalu in ljudje si iščejo pomoč na različnih krajih v vseh letnih časih in mesecih. Tako kot je zapisano v pravljici, v jesenskih in zimskih mesecih ni veliko hrane in takrat je revščina še bol opazna. V spomladanskih in poletnih mesecih pa je hrane v naravi več.