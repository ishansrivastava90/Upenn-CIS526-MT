डा मनीष कुमार, चौथी दुनिया- हिंदी का पहला सप्ताहिक अखबार, के संपादक समन्यवय हैं। इनके पास इलेक्ट्रॉनिक मीडिया का लंबा अनुभव है। वह एक बेबाक और तीखे राजनीतिक टिप्पणीकार हैं। उनको राजनीति के बनते-बिगड़ते समीकरणों और चौथी दुनिया से सरोकार रखने वाले मुद्दों की बारीक समझ है। उनका जन्म मुंगेर शहर में हुआ। वे सैनिक स्कूल तिलैया, हज़ारीबाग से इंटरमीडिएट और दिल्ली विश्वविद्यालय से बीए की पढ़ाई की। वे राजनीति शास्त्र के छात्र हैं। बीए करने के बाद उन्होंने जवाहरलाल नेहरू विश्वविद्यालय से राजनीति शास्त्र में एम ए, एम फिल और पीएचडी की। पीएचडी में वे इस्लामिक देशों में मानवाधिकार और प्रजातंत्र पर शोध किया है। राष्ट्रीय एंव अंतर्राष्ट्रीय मामले की समझ के साथ साथ वे इतिहास और समाजशास्त्र में रुचि रखते हैं। छात्र राजनीति में सक्रिय रहने के बाद वे मीडिया जुड़े। उनके पास मीडिया की कोई डिग्री नहीं है लेकिन इडिंया टीवी से जुड़ने के बाद उन्होंने कई नए नए प्रयोग किए और टीआरपी के खेल के धुरंधर खिलाड़ी के रूप में अपना स्थान बनाया। वे रजत शर्मा की तीन घंटे की ब्रेकिंग न्यूज कार्यक्रम के कर्ताधर्ता थे। इंडिया टीवी के बाद डा मनीष कुमार ने कुछ दिनों तक वायस आफ इंडिया न्यूज चैनल में काम किया। इसके बाद वे चोथी दुनिया अखबार से जुड़े। डा मनीष की सबसे बड़ी खासियत यह है कि वे खबरों की गहराई को तलाशने के साथ साथ उनके प्रस्तुतिकरण पर काफी बारीकी से गौर करते हैं।