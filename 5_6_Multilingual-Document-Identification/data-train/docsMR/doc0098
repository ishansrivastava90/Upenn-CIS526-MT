Hokej je názov prvej epizódy tretej série slovenského seriálu Mafstory. Hosťami tejto časti sú Svätopluk Malachovský a René Štúr, ktorí stvárňujú budúcich hokejistov klubu Veľký Meder Tornados. Milanko prezentuje aktuálnu situáciu hokejového klubu Miro Šatan. Veľkému Mederu patrí posledná, desiata, priečka v tabuľke hokejovej extraligy s troma bodmi, čo znamená, že budú musieť bojovať o udržanie. Alimu pripadá, že je rok 2006, kedy klub bol v rovnakých problémoch. Milan má aj dobrú správu - odkedy založili mládežnícky klub, predaj mäkkých drôg klesol o päť percent. Lenže aj tie drogy predávajú oni. Športový referent Banán sa zhováral aj s manažmentom, upozornil ich na množstvo mraziarenských boxov. Ali bol zase u ministra. Z ministerstva dostávajú dotáciu a hokejový štadión v Mederi bude Národným hokejovým centrom. Chce nakúpiť hráčov a ubytovať ich u Márgit. Pipine vadí, že sa stále bavia o hokeji. Béla má vytvoriť silný “dopingový program podporný”. Informácie má zistiť u trénera ruských guliarok. Banán má na starosti trénera a tréning. Keď prídu na rad roztlieskavačky, Pipina ožíva a chce byť ich kapitánkou. Ali ju od toho odhovára, pretože roztlieskavačky už rieši s Banánom. Pipina sa mu vyhráža napravením jeho “výstroje”, že si už nikdy “nezastrieľa na bránku”. Banán priviedol najlepších. Pipina spoznala hokejistu Mareka Urala, je z neho hotová. V obývačke je aj Hasu Sovi, najlepší brankár. Ali víta iba fínskeho brankára, nakoľko Pipina flirtuje s Uralom. Béla sa dal do rozhovoru vo fínčine, dohodol si s Hasuom párty pri vodke. Pipina si sadá k Uralovi, Ali vyťahuje pištoľ. Na rade je dohodnutie ceny za prestup. Útočník chce najprv 10 miliónov, ale keď si brankár žiada 12, dorovnáva. Aliho ide poraziť. Nastáva vyjednávanie. Pipina prichádza za Uralom do posilovne, pozýva ho na kávu, ale nemôže. Ali hľadá svoje slniečko, odsúva Pipinu a ide za Marekom, je nesmierne spokojný z výhry v Trenčíne. Béla pije s Hasuom, upevňuje tak slovensko-fínske vzťahy. Brankár má na tanieri segedínsky guláš, ale strašne mu nechutí. Banán s Alim hrá stolný hokej, zápas Česko - Slovensko. Béla prichádza s novinami a číta správu o prvom mieste Veľkého Medera extraligy. Ural vedie v kanadskom bodovaní a Sovi nedostal gól 20 zápasov. Albert Krasňanský sa určite stane kandidátom na ocenenie Najlepší športový manažér roka. Možno sa zaradí medzi svetovú elitu. Milanko opäť bilancuje. Meder vyhral v poslednej dobe všetky zápasy. To však ohrozuje ich stávkovacie aktivity. Na ich mužstvo je malý kurz, pričom na ostatné je veľký, z čoho vyplýva, že zápas s Košicami musia prehrať. Hráči s Alim a Banánom sa len dobre smejú. Milan vysvetľuje, že môžu na tom parádne zarobiť. Ali posiela Banána na ľad, bude rozhodcom. Pri odchode sa Milan pýta na situácie, ktoré sa môžu objaviť počas zápasu. Banán nepozná gestá, len píšťalku. Aby mohli dôjsť na zápas, Banán si musí vyzuť korčule. Ali s Banánom sledujú roztlieskavačky v pracovni a zabávajú sa. Číta noviny o záhadnom zmiznutí dvoch hráčov. Ali odkázal ich rodinám, aby boli silné a daroval im permanentky na zápasy jeho tímu. Ten opustil pozíciu lídra po prehre s Nitrou. Pipina prichádza do pracovne a obidvom jednu vylepí. Aliho odvádza na malý výlet.