Leta 1987 je Evropska skupnost izdelala plan za mobilnost ljudi v Evropi. Del tega plana je bil tudi program za mobilnost študentov Erasmus, ki bi študentom omogočal, da del svojih študijskih obveznosti lahko opravljajo na partnerskih univerzah v tujini. Oktobra 1990 je bila ustanovitvena seja v Copenhagnu na Danskem, katere se je udeležilo 49 predstavnikov skoraj vseh članic Evropske skupnosti. Na tej seji se je uradno ustanovilo združenje ESN. Do leta 2008 se je ESN mreža razširila v 34 držav, vključuje pa 267 univerz in institucij za visokošolsko izobraževanje. Od septembra 2005 ima ESN svoj sedež v Bruslju, kjer svoje delo opravljajo predsednik, podpredsednik, tajnik, računovodja, računalniški administrator in predstavnik za odnose z javnostmi. Le ti predstavljajo Board ESN-ja, ki preko leta prebiva v ESN hiši v Bruslju. S sprejetjem Bolonjske deklaracije, število študentov, ki se udeležujejo Erasmus programov le še narašča, kar pa pomeni, da se bo morala tudi mreža ESN sekcij razširiti. Vsaka ESN sekcija je ustanovljena v duhu, da študentom pomaga. Član ESN sekcije je lahko kdorkoli, ki le pokaže nekaj zanimanja za tematiko in prostovoljno delo. Sekcija nove člane vpelje v ESN delovanje in jih pouči o sami strukturi, delu, ciljih, … Glavna panoga ESN organizacije je pomoč tujim študentom, ki se na izmenjavah mnogokrat soočajo s takimi in drugačnimi problemi. Lokalna ESN sekcija pripravi družabne dogodke, izlete, zabave, športne aktivnosti, filmske večere, jezikovne tandeme, mednarodne večere in še in še. V veliko sekcijah imajo vzpostavljen tutorski oziroma mentorski sistem, da je sodelovanje z študenti kar najboljše. Poleg tega, da aktivno sodelujejo pri ustvarjanju dobrega počutja tujih študentov, pa radi pomagajo tudi študentom, ki so se ravno vrnili nazaj iz izmenjave in lahko naletijo na določene težave predvsem pa se morajo vklopiti nazaj v domače okolje. Prav ti študentje se največkrat vključujejo v samo delovanje ESN sekcije, saj se zavedajo, kakšno pomoč so sami potrebovali, ko so bili na izmenjavi. Prav vračajoči se študentje so torej najbogatejši vir idej in izkušenj. Poslanstvo ESN je razširiti in olajšati študentsko mobilnost med visokošolskimi institucijami, po načelu SHS – Student Helping Student. Vizija ESN organizacije je, da se razširi znanje, spoštovanje, zaupanje in z vsem tem tudi mir med raznolikimi kulturami, posamezniki, skupinami, ljudmi in navsezadnje državami. Pri tem ESN sodeluje z različnimi Evropskimi institucijami, ki imajo podobno vizijo. ESN teži k temu, da bi se čim več predvsem mladih in ambicioznih ljudi preseljevalo, nabiralo izkušnje, se nato vračalo domov, ali v katerokoli drugo državo, pri tem pa pridobilo izkušnje, ki omogočajo nenazadnje tudi osebno rast. Najpomembnejši del AGM-ja je Info market, na katerega vsaka država s svojimi sekcijami prinese brošure, predstavitveni material, tam spoznavamo druge sekcije in navezujemo nove stike z univerzami. AGM je organiziran letno, po navadi marca ali aprila, kraj pa se vsako leto izvoli na AGM-ju. Za prireditelja se lahko prijavi katerakoli sekcija iz katerekoli države, nato svoj program predstavi na AGM-ju in če je sekcija izvoljena je naslednje leto le ta sekcija prirediteljica projekta. Kot zadnji internacionalni event pa poznamo Cultural Medley, ki prav posebnega prevoda v slovenščino nima, še najbližje bi bil izraz Platforma kulturne raznolikosti. Ta dogodek je organiziran tako, da se država gostiteljica oziroma regija iz katere prihaja sekcija, kulturno predstavi preko različnih dogodkov, zabav, izletov, … Prvi NR je bil Kranjski predstavnik Gorazd Šter, ki je bil izvoljen kar dvakrat, februarja 2008 pa je bil za NR-ja izvoljen član ESN Maribor, Klemen Vovk. Za članstvo v ESN mreži ni potreben status študenta.