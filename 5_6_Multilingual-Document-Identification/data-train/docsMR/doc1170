NEDEN GÖÇ ETTİLER? Doksanüç Harbi olarak bilinen ve rumî takvimle 1293, miladî takvimle 1877-78 yılında yapılan Osmanlı-Rus Harbine kadar, Balıklıçeşme köyünü kuran ailelerin Bulgaristan'da köylerindeki rahatı genelde iyiydi ve mutlu bir şekilde yaşıyorlardı. Ancak Doksanüç Harbi patlayınca Balıklıçeşme köyünü kuran ailelerin Bulgaristan'daki durumları çok kötüleşti. Özellikle Balıklıçeşme köyünü kuranların önemli bir kısmının geldiği yerler, Rus ordularının Sofya'ya yürüme yolu üzerinde bulunuyordu. Ruslar yolları üzerindeki köy ve kasabaları yakıp yıktılar, Ruslardan cesaret alan Bulgarlar Müslümanlara saldırdılar, onların mallarını yağmaladılar. Doksanüç Harbi sırasında 500.000 civarında Müslüman ölmüştür. Bunların çoğu asker değil, sivil halktır. Ve dahası ölenlerin çoğunluğunu da çocuklar, yaşlılar ve kadınlar oluşturmaktadır. Bunların bir kısmı Ruslar ve Bulgarlar tarafından katledilmiş, önemli bir kısmı da ya açlıktan, ya soğuktan, ya da salgın hastalıklardan ölmüştür. Toplam 1.230.000 civarında insanın da köylerini, şehirlerini bırakarak Makedonya'ya, Trakya'ya ve Anadolu'ya göç ettiği hesaplanmaktadır. Çanakkale ili Biga ilçesine bağlı Balıklıçeşme köyünde 1992 yılında Belediye kurulmuştur. O nedenle bugün köy değil, belde statüsündedir. Son nüfus sayımına göre Balıklıçeşme Beldesi'nin nüfusu 1869'dur. Her pazartesi günü belde merkezinde pazar kurulmaktadır. Bulunduğu bölgenin en büyük ve önemli yerleşim yeridir. Yağış yılda ortalama 650-850 mm. arasında olup, % 851 kışın ve ilkbaharda olur. Genellikle yazlar kurak geçer, yağış oranı da 20 mm.'ye kadar düşer. Kışın karlı günlerin sayısı 15-20 gün arasındadır. Kar kalınlığı, ortalama ilçe merkezinde 10-15 cm., yükseklerde 1 m.'ye yakın, denize yakın yerlerde ise 5-10 cm. arasında değişir. İlkbahar yağışları, rüzgar ve şimşek gök gürültüsüyle birlikte sağanak olarak olur. Yağmur ve kar yağışının dışında, bazan dolu da yağar. Dolunun zaman zaman çevreye zararı olduğu görülmüştür. En soğuk günler Ocak ve Şubat aylarında görülür. Isı kışın ortalama 5 derece olup, -9 dereceye kadar düşerek, kış mevsiminin serinliğini ve soğukluğunu tattırır. Yazın ortalama 25 derece olan sıcaklığın, Ağustos ayında 37-39 dereceye kadar çıktığı görülür. Ancak yüksek kesimler yazın daha serin, kışın daha soğuk olur. Kışın genelde hava bulutlu olup, Stratus ve Nimbus bulutları hemen hiç eksik olmaz. Ortalama nem oranı, 30 ile 85 arasında değişkendir. Nispi nem oranı % 71'dir. Bu nem ve ısı farklılıkları, sonbahar ve kış mevsiminde çiğ ve sis şeklinde ortaya çıkar. Beldemizde rüzgarsız günler pek azdır. Özellikle kuzey yönden esen Yıldız ile kuzeydoğu'dan esen Lodos rüzgarları nemli olup, yağışlara neden olur. Rüzgarlar sık sık yön değiştirir. Kışın, genelde Karayel rüzgarı kar yağmasına yol açar. l. derecede hakim rüzgar kuzeydoğu, II. derecede ise güney yönden esmektedir. Genel olarak iklim Marmara Bölgesi iklim kuşağı içerisinde yer almakta olup, yazları sıcak, kışları soğuk ve yağışlı geçmektedir.