พระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์ พระนามเดิม พระองค์เจ้าเกษมสันต์โสภาคย์ พระราชโอรสองค์ที่  ในพระบาทสมเด็จพระจอมเกล้าเจ้าอยู่หัว ที่ประสูติแต่เจ้าจอมมารดาแพ ธรรมสโรชเมื่อวันที่ ๑๘ สิงหาคม พ.ศ. ๒๓๙๙ พระองค์เจ้าเกษมสันต์โสภาคย์  ทรงเป็นพระเจ้าน้องยาเธอที่มีบทบาทในงานวรรณกรรมในช่วงต้นรัชกาลพระบาทสมเด็จพระจุลจอมเกล้าเจ้าอยู่หัว ทรงเป็นเจ้าของและบรรณาธิการหนังสือพิมพ์ ดรุโณวาท ซึ่งเป็นหนังสือพิมพ์ฉบับแรกที่เผยแพร่แก่ประชาชน และดำเนินการโดยคนไทย  เริ่มออกฉบับแรกเมื่อ พ.ศ. ๒๔๑๗ ชื่อหนังสือมีความหมายว่า "โอวาทหรือคำสอนของคนหนุ่ม"  มีทั้งสารคดีและบันเทิงคดี มีสาระทันสมัย แสดงความสามารถและสติปัญญาของคนหนุ่มรุ่นใหม่ในยุคนั้น พระองค์เจ้าเกษมสันตโสภาคย์ รับราชการในโรงพิมพ์และการเสื้อหมวก เป็นพนักงานจารึกอักษรในแผ่นศิลาประดับวัดพระศรีรัตนศาสดาราม พระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์ ทรงสิ้นพระชนม์เมื่อวันที่ ๔ มกราคม พ.ศ. ๒๔๖๗ พระชนมายุได้ ๖๘ พรรษา