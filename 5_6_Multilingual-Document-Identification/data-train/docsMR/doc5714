Rebane alustas oma sõjaväelist teenistuskäiku 1920ndatel ja sai ohvitseriks aastal Nõukogude okupatsiooni ja Suvesõja algust astus ta Saksa sõjaväkke. Rebane sai tuntuks Idarindel Eesti Pataljon 658 ülemana. Sõjamehetee käigus õnnestus Rebasel välja murda 13 piiramisrõngast. Eesti kaitselahingute algusest jaanuaris 1944 pidas Rebane lahinguid Narva jõel, Emajõel, Oppelni piirkonnas, kus viis Eesti Diviisi piiramisrõngast välja. Ta oli koos metsavendade toetamiseks ja varustamiseks Eestis ebaõnnestusid. Peale surma maeti ta auavalduste saatel Augsburgi, kust ta põrm toodi 1999. aastal Tallinna Metsakalmistule. Alfons läks esimest korda kooli Valgas. Alfons Rebane sai oma esimeseks töökohaks Tapal asuva 1. Soomusrongi Rügemendi, kus teenis kuus aastat soomusrongil Kapten Irv. 26. oktoobril Peetri kirikus. Järgmisel päeval toimus pulm edasi soomusrongis. Sakala malevas oli instruktorite peamiseks ülesandeks treeningute juhtimine ja võistluste korraldamine. Rebase põhiline tegevusala oli laskealase töö juhendamine. Igal aastal korraldas ta 50–60 võistlust, sealhulgas Kaitseliidu esivõistlusi, kohtumisi malevkondade ja teiste Eesti malevate vahel, sageli ka Läti meeskondadega. Rebane oli üks maleva parimaid täpsuslaskureid. Ohvitseride võistluses täiskaliibrilisest püssist lastes oli ta 1937. aastal 130 silmaga esimene ja lahinglaskmises 284 silmaga kolmas. 1938. aastal oli ta küttide võistlusel täiskaliibrilisest püssist lastes esimene 514 silmaga. Rebane oli arvatud laskurmeeskonna koosseisu, kes tuli 1937. aastal Argentina karika. Haigestumise tõttu jäi Rebane võistluselt kõrvale. 1937. aastal avati Rebase eestvedamisel Viljandis üks Eesti eeskujulikumaid, 300-meetrise distantsiga Männimäe lasketiir. Aastal 1939 määras Sõjaministeerium Rebase Lihula komandandiks ja sideohvitseriks, et pidada sidet ja korraldada suhteid seal asunud Punaarmee osadega. Seal oli Rebasel esimest korda võimalus tutvuda Punaarmee lahingkorra, isikkoosseisu ja relvastusega. Sideohvitseri töö kõrval andis Rebane Lihula Reaalkoolis riigikaitse tunde, kus pani rõhku relvaõppele ja laskeharjutustele. Pärast Kaitseliidu likvideerimist juunis 1940 viidi Rebane 1. augustil 1940 üle Tallinnasse Auto-Tankirügementi kergetankirühma ülemaks. 25. septembril 1940 sündis Rebase ja Agnia ainus laps Tiiu, kuid ta suri järgmisel päeval. Rebane on väitnud, et Tiiu vaim kaitses teda hilisemates lahingutes. 25. oktoobril saadeti Rebane erru. Seejärel töötas ta 1941. aasta maini Lasnamäel ehitustöölisena. Mais metsavennaks. Paar kuud hiljem, pärast Saksamaa ja Nõukogude Liidu  vahelise sõja puhkemist sai ta üheks metsavendade juhiks Kavastu partisanide laagris. Juuli lõpul organiseeris Rebane Vihula ja Aaspere valdadest. Maantee tõkestati teele langetatud palkidega. Kui Nõukogude voor peatus, avasid metsavennad tule. Kaks bussi lasti kraavi. Punastel oli langenuid ja haavatuid. Metsavennad taandusid. 1. septembril astus ta Eesti Julgestusgrupp 184 alla kuuluva kuid eraldi tegutseva ja 18. armee eriülesandeid täitva 15. kompanii ülemaks. Julgestusgruppi kuulusid 13., 14., 15., 16., 17. ja 18. kompaniid, mis olid ~200-mehelised. Grupp kogunes 12. septembril, kus ööbiti purustatud akendega tsaariaegsetes kasarmutes. Osa grupist saadeti seejärel Kotlõsse vahiteenistusse. Rohkem meeste väljaõppega tegelda ei jõutud. Talveks viidi kompanii Gattšinasse väljaõppele. Kompanii muudeti suusakompaniiks, mis võitles partisanidega Põhjarinde tagalas. Peipijas ja Kerstovos oli üksusel partisanidega suuremaid kokkupõrkeid. Kohalikud elanikud meenutasid Rebast hiljem kui noort heledapäist ja pikka kasvu meest, kes kõneles head vene keelt. Esimesed lahingud idarindel koos oma kompaniiga panid aluse legendile Rebasest kui võrratust taktikust. Kuna sakslased andsid tihtipeale eestlastele kõige raskeimaid lahinguülesandeid, siis sai Alfons Rebane kuulsaks sellega, et täitis alati talle antud kohustused ning omas harukordset võimet sõdida minimaalsete inimkaotustega. Sellega teenis ta ka Saksa sõdurite lugupidamise, kes ekstreemsetes olukordades vaatasid üha sagedamini abiotsivalt Rebase poole. 658. Idapataljoni ülemaks. Veebruaris 1943 viidi pataljon Volhovi rindele. Märtsis osales Rebane oma pataljoniga Punaarmee suurrünnaku nurjamises. Narva jõeni. Nõrgalt kindlustatud kohast rinde keskosas, kus kaitsel olnud Saksa üksus alistus, õnnestus Punaarmeel läbi tungida. Hiljem piirasid Rebase ja Georg Soodeni pataljonide mehed koostöös Saksa väeosadega Nõukogude osad sisse ja hävitasid kottijäänud koostöös Luftwaffega. Lahingus ülesnäidatud vapruse eest esitati 8 eestlast esimestena Idapataljonide võitlejatest Raudristi 2. klassi saamiseks. Juunis ülendati Rebane majoriks. 9. novembril 1943 autasustati Rebast Raudristi I klassiga. 14. jaanuari hommikul 1944 murdis marssal Meretskovi armee end välja Volhovi sillapeast, samast lõigust, kus mõne kuu eest oli asunud 658. ja 659. pataljon. Teine Punaarmee kiil tungis üle Ilmjärve kaela Vana-Rakoma küla kohal, raskuspunktiga 659. pataljoni lõigus, ülesandega mööduda Novgorodist põhjast ja lõunast ning see kotti tõmmata ja hävitada. Suurrünnaku eel oli major Rebane Novgorodist põhja pool Volhovi jõe idakaldal. Sürkovo all paigutati mehed raudtee muldkeha varju Sürkovost eemale. Oli oodata, et just selle muldkeha teevad venelased oma rünnaku lähtepunktiks, aga just sealt hävitas Rebane oma pataljoniga terve vaenlase diviisi. Pärast Nõukogude rünnaku algust olid 658. ja 659. pataljon sunnitud taanduma ning ühinesid paar kilomeetrit Novgorodist läänes. Mööda Luuga maanteed edasi läände liikudes said 658. ja 659. pataljon käsu Vashkovo külla jäämiseks. 22. jaanuaril peeti siin tõrjelahing Meretskovi armee ettetunginud laskurdiviisiga. Vashkovos ja selle lähikonnas oli sakslastest veel ainult paar suurtükipatareid. Nii üksi polnud eestlased Idarindel veel kunagi olnud. Venelased lähenesid külale lagedat välja mööda. Kõik väljad olid venelasi täis. Nende kahurvägi tulistas külla, kuid jalaväelaste tulel ei olnud veel tappeulatust. Eestlased, hõredalt paigutatult, ootasid, sõrmed päästikul. Saksa kahurvägi tulistas seekord hästi ning granaadid lõhkesid venelaste keskel. Punaarmeelasi oli nii tihedalt, et iga mürsk tekitas neile kaotusi. Viimaks ei pidanud venelaste närvid enam vastu, nad kargasid püsti ja lähenesid joostes, kuid ei tulistanud ega karjunud „hurraa!“ Nüüd avasid eestlased tule. See oli tihe ja maruline ning esimesed venelaste ahelikud vajusid, kuid järgmised tulid peale. Saksa müüsrid tulistasid otse eestlaste ette ja venelaste sekka. Nüüd tulistasid venelased püstolkuulipildujatest ja tagumised ahelikud ronisid üle esimeste laibahunnikute ning langesid jälle. Olid ainult mürskude raksatused, tulistamise ragin ja venelaste hele kiljumine. Siis jäi väljadel vaikseks – pealetungivaid venelasi enam ei olnud. Eestlastel langenuid ei olnud, kahe pataljoni peale kokku saadi autotäis haavatuid. Saadi 14 vangi, kes ülekuulamisel kinnitasid, et Vashkovot käsutati ründama üks 3000-meheline diviis. Vashkovosse jäi maha üle 3000 langenu. Selle löögi tulemusena kaotas Punaarmee löögihoo. Enne venelaste uut rünnakuüritust tekkinud lühikest pausi kasutasid sakslased Novgorodi rindelt taandumiseks. Et Vashkovo juures suudeti Punaarmee kinni pidada, siis pääsesid ka 5. ja 18. armee peajõud Leningradi ja Volhovi rinnetelt ja võisid end kiskuda lahti jälitavast Punaarmeest ning valguda Pihkva suunas. Major Rebane sai selle lahingu eest esimese eestlasena Raudristi Rüütliristi. Pärast Vashkovo lahingut jõudis armeekorpuse staapi kuuldus, nagu oleks üks 659. pataljoni kompaniidest jooksnud rindelt minema. Üks Saksa kapten armeekorpuse staabist saadeti seda kuuldust ja lugu selgitama. See veendus kohapeal, et kuuldustel puudus alus. 5. kompanii leitnant A. Nuude juhtimisel oli Vashkovo lahingu ajal määratud pataljoni reservi ja viibis kogu aeg külas. Kuna lahing võttis eestlastele soodsa pöörde, ei olnud 5. kompanii rakendamiseks vajadust. Soodeni ja Rebase selgitusil oli see tulemus, et Sooden'i pataljon vabanes ebameeldivast ja igasse toimingusse segavast Saksa sideohvitserist. Peatselt möödusid Punaarmee tankid kahelt poolt Vashkovost. Eestlased olid viimased, kes sealt lahkusid. Rebase ja Soodeni mehed laaditi autodele. Siin-seal peatades olid neil kogu aeg vene tankid kannul. 658. ja 659. pataljon pidasid Punaarmeega edaspidi tõrjelahinguid 1. veebruarist 7. veebruarini Batetskajas, Leningrad-Dno raudtee sõlmjaama lähedal ning olid aeg-ajalt sakslasi abistamas. Pärast Torchinovost lahkumist muutus taganemine „normaalseks“. Meestele jäi aega positsioone valida ja ette valmistada. Punastele üksustele seati üles lõkse ja vahel tõmmati ka kotti. Sellistel puhkudel olid Punaarmee kaotused väga suured. Algul taganeti Luuga suunas, kuid kui Punaarmee selle suuna läbi lõikas, määrati uueks taandumise suunaks Dno-Porhov. Järgnev taandumine oli kohati väga pingerikas – öösel jalamarss ja päeval lahingud. Puhkamiseks ei jäänud peaaegu üldse võimalust. Pataljon pidi tihti tegutsema teistest üksustest eraldatuna ja vahel ka ise kotis olles. Kodumaalt tulid halvad uudised – venelased olid jõudnud Narva ligidale. Major Rebane andis adjutant Valdur Jürissaarele käsu ettekande koostamiseks. See oli määratud esitamiseks väegrup Nord ülemjuhatajale. Ettekandes palus Rebane eestlasi vabastada praegusest rakendusest ja saata kodumaale. Kindral Speth, kellele ettekanne esitati, andis oma nõusoleku. Hiljem saadi ka väegrupp Nord ülemjuhatajalt nõusolek teatega, et 658. pataljon oli allutatud armeegrupp Narvale. Ka 659. ja 660. pataljonile oli tee kodumaale lahti. 21. veebruaril jõudsid Eesti pataljonid Pihkvasse. Seal oodati nädal aega rongi, mis oleks mehed kodumaale viinud. Linnast lahkuti alles 28. veebruaril. Pihkvast tulles oli pataljoni esimene peatus Valgas. Seal hingati üle pika aja jälle kodumaa õhku, oldi rõõmsad ning nauditi omaste, sõprade ja tuttavate külalislahkust. Järgmine peatus tehti Tartus ja sealt sõideti edasi Jõhvi, kuhu jõuti 1. märtsil. 658. ja 659. pataljon marssisid Jõhvist Toila metsalaagrisse. Eelmisel päeval oli Punaarmee Putki soos alustanud suurrünnakut, Putki lahingut. Sakslaste olukord selles lõigus oli raske. Nii saadeti sinna Armeegrupp Narva viimased reservid – Rebase ja Soodeni pataljon. Meeste võitlusvaim oli kõrge, sest tegemist oli esimese lahinguga kodumaa pinnal. Samal ajal tuli kummalgi pataljonil tagasi lüüa Punaarmee peaaegu polgusuurusi üksusi. Side rügemendiga oli katkenud, kuid raadioside diviisiga säilis. 4. märtsil tungis 658. pataljon Putki külla. Sissepiiratuil tuli mõned päevad võidelda ründavate punastega, keda varustati lennukeilt laskemoona ning toiduga. Rebase ja Soodeni pataljonide tegevus sundis Punaarmeed pealetungi jatkamise asemel tegelema sissepiiratud üksuste hävitamisega, kaotades sellega aega. See aga võimaldas sakslastel korraldada vasturünnakuid. Edaspidi jäid Rebase ja Soodeni pataljon sellesse lõiku reservi. Pärast Putki lahingut oli nendes kokku mehi järel ainult 110. Need pataljonid allutati 2. Eesti Piirikaitse Rügemendile, kes aga tohtis neid kasutada ainult diviisi ülema nõusolekul. Taandumise algusest Novgorodi alt polnud need mehed kolme kuu jooksul seepi ega puhast pesu näinud, paljudel oli isegi pesu seljas mädanema läinud. Mehed vajasid puhkust. 47. rügemendi 1. pataljoniks sai Eesti Pataljon 659 ja 2. pataljoniks Eesti Pataljon 658. Rügemendi ülemaks määrati kolonelleitnant Paul Vent. 24. aprilliks 1944 olid 47. rügemendi esimesed kaks pataljoni formeeritud, kuid enamikul meestel ei olnud veel uusi Relva-SS vorme. Need said nad kätte järgnevatel kuudel. 47/II pataljon sai täiendust mobiliseeritud meestest. Juunis saadeti Rebane tagasi oma pataljoni ülemaks. Rebane seadis osa 5. kompaniist pataljoni vasakule tiivale ja kaares tahapoole. Pataljoni taha viidi raskekuulipilduja ja granaadiheitjate rühmadning asetati suunaga läände. Kuna komandopunkti meeskond oli kahanenud, viis Rebane komandopunkti eesliinile. 5. kompaniid lasi ta veelgi tahapoole kaarutada ja seadis raskerelvade rühmad talle jätkuks. Pataljoni taga liikusid ringi venelased jagude ja rühmadena. Rebane paigutas raskerelvad Pritska männikusse, sest sealt oli võimalik laial alal põhja ja lääne suunas tulistada. Pimenes. Rebane tõi oma komandopunkti Pritska männikusse. Kell 11 tuli Rebase komandopunkti käskjalg rügemendi staabist taganemiskäsuga. Rebase pataljon pidi kell 12 öösel taanduma. Käsku täites marssis pataljon öö jooksul Konju külla Sillamäest läänes. 659. Idapataljoni legendaarne ülem major Georg Sooden, Alfons Rebase parim sõber ja sõjakaaslane idarindel. Kui Rebane sõbra langemisest kuulnud, tardunud ta nägu, nagu saanuks ta ise surmava löögi. Järgmistel päevadel venelased Mummassaaret enam ei rünnanud. Rebase pataljon seisis seal kaitsel 14. augustini. Siis saadeti ta Tartu rindele, kus olukord vahepeal oli kriitiliseks muutunud. Alfons Rebane sai käsu asuda positsioonile Tartu servale, Ropka–Räni tee joonele. Need positsioonid võeti sisse 15. augusti hommikul. Seejärel jäi Tartu rinne paariks nädalaks rahulikuks. 8. Eesti Korpus tungis peale Alatskivi – Avinurme – Väike-Maarja – Ambla – Kohila – Märjamaa – Haapsalu – Virtsu üldsuunas. 30. korpus ründas Maarja-Magdaleena – Rakke – Paide – Türi – Pärnu üldsuunas. 106. korpus jättis 18. septembril maha Emajõe positsioonid ja alustas pealetungi Põltsamaa – Viljandi – Paistu – Nuia üldsuunas. 108. korpus liikus Jõgeva – Rutikvere – Imavere – Pilistvere – Võhma – Suure-Jaani – Kilingi-Nõmme – Heinaste üldsuunas. Narva rindelt pidi peale tungima 23. septembril vallutama Tallinna. Rebase võitlusgrupile ja 5. Piirikaitse Rügemendile, kes asusid Venti võitlusgrupi ja 94. rügemendi pataljoni vahel, ei pööranud punased tähelepanu, vaid tormasid neist mööda põhja poole, ilmse sihiga neid väeosi sisse piirata. Need väeosad ei saanud ka kannatada punaste suurtükitulest, sest nende lõigu pihta oli suunatud ainult segavtuli. 18. septembri hommikul jõuti Vara piirkonda ja sama päeva õhtuks oli võitlusgrupp punaste haardest väljas. 20. septembril asus Eesti SS-diviisi staap Pilistveres ja 87. diviisi staap Põltsamaal. Rebane kattis taandumist Piibe piirkonnas ja kolonelleitnant Harald Riipalu Edru – Salla joonel, kus neil tuli korduvalt punaste rünnakuid tagasi lüüa. 24. septembril ületas Rebane oma järelejäänud meestega Eesti–Läti piiri. Neuhammerisse Sageni lähedal, saabus umbes 15 000 Eesti meest. Diviisiülemaks jäi Franz Augsberger. Tagavararügement formeeriti Taanis. Väljaõpe Neuhammeris pidi kestma 1945. aasta aprillini. Paljud mehed saadeti allohvitseride kooli. Neuhammerisse jäi ~9000 eestlast. Jaanuaris 1945 suunati Eesti diviis rindele Oppelni alla. Eesti Diviisi lõigus Oppelni all olid venelased moodustanud mitu tugevat sillapead. Algas võitlus nende likvideerimiseks, mis kestis veebruari esimeste päevadeni. Kusjuures paar sillapead jäigi likvideerimata. Kindlat rindejoont neis lahingus polnud. Oli vaid nõndanimetatud julgestuspositsioon, sest vastupanu- ja varupositsioone ei olnud, millest olid tingitud ka pidevad mõlema poole liikumised ja sellest tulenevad sissepiiramised. Umbes nädal enne Eesti iseseisvuspäeva vallutasid venelased mürsuga. Kogu see varandus toodi rügemendi staapi Dambrau lossi. Ja siis, 24. veebruari ööl lasti need 50 mürsku Eesti Vabariigi aupaukudena venelaste endi kahurite läbi neile tagasi. Märtsi algul muutus Eesti diviisi olukord rindelõigus raskeks, kuna diviis oli juba sügaval kotis, mille põhi oli 20 km ja suu laius 7 km. Punaarmee oli jõudnud Tillowitzi rajoonis 45. ja 46. rügemendi selja taha, imbudes läbi nõrkade Volkssturmi üksuste. Terve korpus oli sissepiiramisohus, kuid taandumiskäsku ei antud. 15. märtsil 1945 asus Punaarmee 1. Ukraina rinne pealetungile Ratiborist põhja pool eesmärgiga nihutada rinne Coselist Oppelnini. Ratiborist põhja pool murdis Punaarmee Grupi Sileesia kaitseliini läbi. Mõne päeva pärast sulgus kott 20 km rinde seljataga ning Oberglobau–Lääne-Oppelni–Falkenbergi–Freidlandi piirkonnas olid täielikult ümber piiratud osa 11. suurtükiväekorpusest ja Võitlusgrupp Sileesia. 20. Eesti SS-diviis oli veel sattunud kahekordsesse kotti. 16. märtsil 1945 anti lõpuks käsk taandumiseks Oppelni kotist. Suurte kaotuste vältimiseks hakkas 20. diviis tegutsema väikeste gruppidena. 17. märtsil 1945 otsustas Sileesia võitlusgrupi ülem kindral Rudolf Koch-Erpach kahe võitlusgrupiga - 168. jalaväediviis ja 20. SS-diviisiga piiramisrõngast Neustadti vastas Altvater–Gebirge suunas läbi murda. 20. SS-diviisi ülem jagas oma üksused väljamurdmiseks kolme ossa. Esimest gruppi juhtis SS-Brigadeführer Franz Augsberger isiklikult. Võitlusgrupp Langhorst koosnes 20. SS-tankitõrjeüksusest, töökojakompaniist, pioneeridest ja suurtükiväeüksustest. 19.-23. märtsini võitles Langhorst Zügenhalsist kirdes ning päev hiljem vahetati nad välja suunati Schweidnik–Freiburgi piirkonda. Kolmandat gruppi juhtis Alfons Rebane. 45. ja 46. rügement püsisid esialgu oma positsioonidel põhja pool Falkenbergi. Kuna Punaarmee oli vahepeal Neustadti juba vallutanud, siis väljamurdmine ebaõnnestus. Kadus side üksuste vahel. 19. märtsil 1945 langesid diviisiülem Franz Augsberger ja tema adjutant Obersturmführer Hinz. 18. märtsil 1945 oli langenud 46. rügemendi 2. pataljoni ülem Sturmbannführer Theodor Liht, tema asemele määrati Hauptsturmführer Valdur Jürissaar. 19. märtsil 1945 üritasid sissepiiratud väeosad pimeduse saabudes jõuda välja Deutsch-Rasselwitzi. 20. SS-diviisi võitlejad liitusid väljamurdel 344. jalaväediviisi ja 18. SS-soomusgrenaderidediviisi riismetega. Eesmärk oli jõuda Ziegenhalsi. Kui kotist oli väljutud, võttis Rebane saapad jalast ja viskas end välivoodile pikale, kui sisenes diviisi operatiivosakonna ülem Mützelfeldt, kes oli staabiülema kohustustes. Temalt sai Rebane teada, et diviisiülem Franz Augsberger on langenud ja temale kui vanemale rügemendiülemale on diviisi juhtimine üle antud. See oli tema sõnul armee üldjuhi feldmarssal Ferdinand Schörneri isiklik käsk. Teiseks sai ta teada, et korpuse ülem kindral Rudolf Koch-Erpach koos staabiga on kotti jäänud. Nüüd anti Rebasele isiklikult ülesanne minna ja tuua staap ja korpuseülem sealt välja. Ilus ülesanne, olevat Rebane selle kohta ütelnud. Rebane kirjutab, et kohe, kui ta sai teada kus kindral Rudolf Koch-Erpach oma staabiga on, taipas ta, et oli sealt eelmisel kotist väljumisel mööda tulnud. Rebane võttis 3–4 valitud meest kaasa ja läks teele. Õnneks polnud venelased vana teed ära lõiganud, nii leidiski Rebane korpuse ülema koost staabiga üles ja tõi nad kotist välja. Teed, mida kindral Rudolf Koch-Erpach ei tundnud, teadis Rebane. Taganemisel oli diviis kaotanud veerandi isikkoosseisust, raskerelvad, majandus- ja laskemoonavoorid, kõik autod. Nii seisis Eesti 20. SS-diviisi ees uuestiformeerimine Balkenheinis. Kuigi Ferdinand Schörner oli määranud diviisiülemaks Rebase, ei usaldatud teda eestlasena siiski nii palju, et ta sellele kohale oleks jäetud. Uueks diviisiülemaks sai sakslane Berthold Maack, kes end sellel kohal näitas üsna tähelepandamatu ülemusena. Diviis sai täiendust tagavararügemendist, sinna toodi ka muid eesti üksusi ja ~300 lennuväe abiteenistuslast. Ohvitserid saadeti läände raskerelvastust otsima, kuid liitlased olid sinna juba ette jõudnud. Kui diviis oli ümber formeeritud, saadeti see 15. aprillil Riesengebirge mäestiku jalamile Hirschberist 15 km. kaugusele Schönau rajooni. Piki uut rinnet kulges autotee Berliini. Mööda seda vedasid venelased pealinna poole oma suurtükke ja tanke. Eestlastel polnud võimalik seda takistada, sest alles oli jäänud vähe suurtükke, ja neil oli laskemoona napilt. Kindral Rudolf Koch-Erpach, kelle Rebane koos staabiga kotist välja tõi, oli Rebasele lubanud, et kui Saksamaa alistub, saavad eesti mehed Hirschbergerist suurest Saksa veoautode pargist autod, et sõita nendega läbi Tšehhi USA vägedeni, kellele end vangi anda. See taganuks eestlastele elu ja vabaduse. Rebane püüdis seda organiseerida. Miks see aga teoks ei saanud, pole tänaseni täiesti selge. 8. mail pidasid rügementide ülemad Alfons Rebane, Paul Maitla ja Võhma omavahel nõu ning otsustasid saksa juhtkonnalt küsimata taanduda läbi Tšehhi lääneliitlaste juurde. Rebasel oli tähtsa Tšehhi ohvitseriga kokkulepe, mille järgi lastakse Eesti sõdurid vabalt Prahast mõnekümne kilomeetri kaugusele Pilseni minna, kui nad relvad loovutavad. Seal saaksid nad aga kommunismivastasena tuntud kindral George S. Pattoni III USA armeele alla anda. Rebase rügemendi mehed võtsid viimase hetkeni ette vaenlaste suunas vasturünnakuid, et nende jalaväge nii palju kui võimalik tagasi hoida. Eestlased taganesid Hirschbergerist Goblenzi suunas. Sama teed kasutasid taganedes nii eestlased, kui sakslased – kõik põgenesid punaste eest, et end lääneliitlaste kätte anda. Teel valitses segadus, seal olid pidevad ummikud. Hirschbergeris leidsid mehed likööritehase, kus likööri oli mitukümmend tuhat liitrit ja ega pruukijatestki puudu olnud. Harri Rent kirjutab, kuidas ta 9. mai hommikul Riesengebirges 1500 meetri kõrgusel merepinnast kohtas Rebast. Nägi lähenevat beeži kabrioletti "Horch", millel katus oli alla lastud. Autojuhi kõrval seisis Rebane püsti. Renti sõnul hoidis Rebane kinni esiklaasist, jälgis looritatud pilguga oma tublisid poisse, keda ta läbi paljude lahingute juhtinud ja kellele tegi omamoodi lahkumisvisiiti. Renti sõnul oli Rebase pilk kuidagi äraolev, ta arvab temagi olevat pruukinud likööritehase toodangut. Teel valitses segadus. Ka likööritehasest saadud jook aitas sellele kaasa. Teeviidad olid Tšehhi partisanide poolt ümber tõstetud. Eesti grenader Mart Pilt mäletab, et sõitis oma meestega veoauto kastis. Ärgati 9. mai hommikul. Edasi mindi jalgsi, kui jõuti Tšehhi linna Morgensterna, kui neile lähenes lahtises sõiduautos kolonel Rebane. Rebane oli täiesti kaine ja andis korralduse kõigil eestlastel koguneda linna keskväljakule. Ilmselt oli Rebane olnud varem linnas ja seal olevate Tšehhi ohvitseridega kokkuleppe sõlminud. Rebane on hiljem oma õele rääkinud, et istus ühes Morgensterna söögikohas, kui kuulis kõrval olevaid tšehhe temast rääkimas. Mitmeid keeli valdava mehena tabas ta, millest jutt. Väideti, et näe – sellel mehel on jalas ilusad säärikud, vaja ta vagaseks teha. Rebasel õnnestus pääseda. Linna sisenedes avanes Rebase meestele üsnagi ebameeldiv pilt. Igal tänaval oli punase varrukasidemega liiklusreguleerija, käes Saksa käsigranaadid. Siin-seal olid üles seatud kuulipildujad. Mitmete majade akendest paistsid relvatorud. Edasi otsustati liikuda vaid öösel, kaardi ja kompassi järgi orienteerudes kõige otsemat teed. Vaba aega oli nüüd õhtuni. Seda kasutati teemoona otsimiseks. Leiti toidumoona kolonn, kust saadi end hulgaliselt varustada. Seljakotid täideti tubakaga. Rebane peitis oma kõik väeliigi- ja auastmetunnused ning autasud metsa samblasse. Nii kestis rännak nädala. Pilt meenutab, et kui mööduti kartulipõllult, söödi maha pandud katuleid toorelt, sest lõkke tegemine oli keelatud. Mai keskel jõuti piirkonda, kus maastik oli võrdlemisi lahe ja metsavaene. Siin osutus suure meestesalgana liikumine ohtlikuks, moodustati väikesed 4–5 mehelised salgad. Loenduse järgi olid alles jäänud 125 meest ja 1 naine. Rebane analüüsis olukorda ja edasist tegutsemist. Ta ütles lühidalt, et on täitnud oma lubadused mehed Elbe äärde tuua, tänas sõdureid nende sõdurikohustuste täitmise eest ja avaldas lootust kunagi jälle vaba Eesti eest võidelda. Samuti ütles ta, et teadaolevail andmeil on Elbe taga ameeriklased, aga kui nendeni jõuate, kontrollige, sest paljud andmed on valeks osutunud. Õnn teiega! See oli Ausche asula lähedal. Elbe äärde oli Pildi sõnul sealt jäänud 8 km, Karl Gailiti järgi aga 20 km. Veel on meenutatud, et osa mehi olla rännakul siiski tšehhide kätte langenud. Rebasel, ta naisel ja vanematel õnnestus pääseda lääneliitlasteni. Rebane pääses ka sõjavangilaagritest. Kui Rebane end inglastele vangi andis, kohtas ta seal Briti ohvitseri, kes oli 1940. aastal töötanud Eestis Briti sõjaväelises esinduses. Mees mõistis olukorda, ka seda, miks eestlased saksa armees sõdisid. Seejärel õnnestus Rebasel leida peatuspaik Goslari põgenikelaagris Harzi mäestikus. Samas laagris oli ka kindralmajor Johannes Soodla. Pärast seda läks ta Briti sõjaväelisesse esindusse, rääkis mis juhtunud, ja sai 1947. aastal loa Saksamaalt Inglismaale elama asuda. Aastal Briti luure MI-6 teenistusse. Briti luures vastutas tegevuse eest Nõukogude Liidus ja Skandinaavias Harry Lambton Carr, kellele allus konkreetselt Eesti, Läti ja Leeduga tegelev Alexander McKibbin. Luuretegevuse arendamiseks Eestis, Lätis ja Leedus otsustasid Carr ja McKibbin kasutada pagulasi, kelle värbamiseks võeti Briti luuresse tööle professor Stasys Zymantas Leedust, Läti lennuväe ohvitser Rudolfs Silarajs ning kolonel Alfons Rebane. Rootsi luures tegutses tihedas koostöös brittidega Balti suunal Curt Andreasson, kes omakorda võttis tööle leitnant Arkadi Valdini. Kurikuulsa metsavendade ning Lääne luure vahel, saada oma agendid Lääne luureteenistustesse ning hävitada pagulaste ja lääneriikide koostöö. Agendid infiltreeriti Eesti, Läti ja Leedu vastupanuorganisatsioonide juhtkonda või moodustati terved vale-metsavendade salgad. Rebasel õnnestus oma tegevuse alguses leida ligi viiskümmend Inglismaa kaevandustes, tekstiilitööstuses ja farmides töötavat endist leegionäri. Vabatahtlikud suunati Londonis asuvasse luurekooli, kus meestele õpetati raadiosidet, šifreerimist ja salakirja. Peeti loenguid luuretöö põhiprintsiipidest ja Nõukogude luuresüsteemist. Teooriaga kaasnesid praktilised õppused, kuidas korraldada konsperatiivkohtumisi, käituda läbiotsimisel ja ülekuulamisel. Lepiti kokku salamärkides, mida lisada radiogrammidesse, kui ollakse pärast vahistamist sunnitud töötama vastase kontrolli all. Lisaks sellele kuulusid õppekavva ka laskeharjutused, maastikul orienteerumine ja kummipaadiga randumine. Värvatud agendid pidid peagi minema Eestisse, et selgitada välja andmeid, mis võiks tõestada Nõukogude Liidu valmistumist sõjaks. Konkreetselt tuli uurida välja andmed Eestis paiknevate relvajõudude kohta ja informatsioon uraanitehase ehitamise kohta. Rebasel oli plaan Eestis luua Kaitseliidu laadne põrandaalune organisatsioon paarikümne tuhande mehe osavõtul. Välja tulnuks astuda vaid sõja korral, seniks aga hoiduda aktiivsest tegevusest. Kuid nii Rebane kui ka Eesti saatkonna juht Londonis August Torma pidasid sõja puhkemist lähiaastatel vähe tõenäoliseks ja palusid seda ka metsavendadele öelda. Torma sõnul oli parem saada heade üllatuste kui ebameeldivate pettumuste osaliseks. Lursen-S nime kandev KGB operatsioon sai alguse 1945. aastal Lätis, mil sealne vastuluureosakonna ülem Jānis Lukasevics alustas vangistatud agentide toel raadiomängu Rootsi ja Briti luurega seotud läti pagulastega. 1948. aastal sokutas KGB Lidingö saarel asuvasse luurekooli ka ühe oma agentidest. Samal aastal toimetas Valdin Eestisse esimesed Rootsis väljaõppe saanud luurajad, kelle aga julgeolekuorganid aasta lõpul arreteerisid. Vangistatud raadiooperaatoreid kasutades alustas julgeolek Rootsiga korraga kaht raadiomängu, püüdes Rootsi luuret panna uskuma väljamõeldud põrandaaluse organisatsiooni, Eesti Vabastamise Komitee olemasolu. Üks agentidest – Harri Vimm ehk Villi üritas Vene luuret üle kavaldada, kuid tabati teolt ning lasti maha, teine aga jätkas raadiomängu Rootsiga. Lätis oli KGB Lavrenti Beria asetäitja Sergei Kruglovi isiklikul juhendamisel käivitanud ulatusliku operatsiooni ehk loonud major Alberts Bundulise juhtimisel tegutsevate vale-metsavendade organisatsiooni Maxis. Lätisse saabunud Briti luurajad võeti KGB järelevalve alla ning värvati osaliselt selle teenistusse, peagi hakkasid esimesed KGB-lastest metsavennad siirduma väljaõppele Lääne luurekeskustesse. Maxise vahendusel asusid britid saatma oma agente ka Eestisse, ning 1951. aastal käivitas Eesti KGB nende vastuvõtmiseks Elmar Vertmani juhtimisel oma operatsiooni koodnimega Universiteet. Esimesed agendid saadeti Läti kaudu Eestisse Rebase töötamise ajal 1952. aasta augustis. Maabusid kolm meest – Leo Audova, Erik Hurma ja Mart Pedak. Varsti oli maabunute juures mees, kes viis nad Viljandimaale, kus ootasid ees KGB-lastega mehitatud punkrid. Julgeolekumehed olid aga sunnitud luurajad kiiresti arreteerima. Hurma ja Audova keeldusid koostööst julgeolekuga ning hukati, Pedak nõustus oma elu päästmiseks alustama KGB juhtimisel raadiomängu Londoniga. Järgnevatel aastatel saatsid britid KGB võrku veel kaks luurajat. Aastal 1955 plaanis KGB Rebasega ühendusse asuda, saates ta juurde mehe, kes pidanuks ta meelitama Eestisse. Mis KGB-l sel korral täpsemalt plaanis oli, pole teada. End Valter Luks'iks nimetav Inglise luurekoolis täienduskoolitusel viibiv libametsavend oli kutsutud 1955. a. 24. veebruari Eesti Vabariigi aastapäeva vastuvõtule Londoni Eesti saatkonda. Üks vastuvõtul viibija arvas mehes ära tundvat Punaarmee majori. Rebane aga ignoreeris seda hoiatust ja uskus vale-metsavenna seletusi. 11. septembril 1953 toodi koos lätlaste ja leedulastega Riia randa eestlane Heino Karkman. Temaga oli kaasas miljon rubla, mis oli määratus vastupanuliikumise finantseerimiseks. Enam kui poolteist aastat elas Karkman Eestis metsavennana KGB-laste punkris, mil lõpuks sai talle selgeks, mis tegelikult toimub. Pimestatuna oma edust, saatsid KGB-lased Karkmani 20. aprillil 1955 Inglismaale tagasi, et ta veenaks Rebast toestust metsavendadele suurendama. Kohtumisel Rebasega teatas Karkman, et punkrist punkrisse rännates oli talle selgeks saanud, et kõik Inglise luure sidekanalid Eestis on KGB kontrolli all. KGB võrgu paljastamine viis Briti luure operatsioonide lõpetamisele Lätis ja Leedus, kuid Eestis sundis oma mehi KGB haardest vabastada püüdev Rebane britte luuremängu jätkama. Esiteks püüdis Rebane Eestisse tagasi saadetud KGB agentide abil Eestist välja meelitada "metsavendade" juhte, pakkudes neile kohtumiseks kas Londonit või Soomet. Sellesse lõksu KGB ei läinud, küll aga õnnestus Rebasel vahetada oma Eestis veel elus olevad mehed tema käes olevate KGB luurajate vastu. 1956. aastal sai vahetus teoks, kusjuures KGB uskus tollal veel, et suudab luuremängu jätkata. Seetõttu tabas 1956. aasta detsembris Londonist saabunud radiogramm, mis lõpetas sidemed Eesti "metsavendadega", Eesti KGB-d ootamatult. Selleks ajaks oli oma operatsioonid Eestis sisuliselt lõpetanud ka Rootsi luure. Nõukogude luure katsed toimetada oma agente välismaale ning infiltreerida neid Lääne luureteenistustesse jätkusid samal ajal endise hooga, kuid nüüdsest lõppesid need nurjumisega. Metsavendade toetamise ebaõnnestumise tõttu tuli Rebasel 1960 luuretöölt lahkuda. Pärast Briti luure teenistusest lahkumist töötas Rebane tehase öövahina. 1960. aasta sügisel helistati Rebasele. Helistaja teatas, et tal olla kiri ja pakk esimeselt Eestisse luurele saadetud mehelt, keda ei õnnestunud pärast operatsiooni Džungel lõpetamist Rebasel vahetamise teel tagasi saada. Rebasele oli kohe selge, et kiri tuleb KGB-st. Kohtumisel saatis Rebast üks eestlasest kapten, kes varem olnud ta abi. Baar, kus nad istusid ja juttu ajasid, oli Rebase valitud. Kiri oli tõesti Rebase mehe kirjutatud, selles oli hoiatusmärk talle. Kirja tooja oli kiire reageerimisvõimega, paindlik jutus, viisaka käitumise ja kommetega. Rebase sõnul olid vaid ta silmad sadistlikult külmad ja kalgid. Pagari tänava mees avaldas kahetsust, et Rebane ei ela kodumaal, kus tal oleksid kindralipagunid, oma villa ja hea palk. Lõpuks kutsus ta Rebase ärasõidupäeval endale hotelli külla, kus eestlastest kaaslased sooviksid teda näha. Küsis ka, mis napse ta tahaks juua. Rebane lubas küll minna, kuid ei läinud. Ta oli veendunud, et teenistuses olles oleks ta saanud hotelli sees kaitse organiseerida, nüüd oli see aga võimatu. Tema arvates oli KGB meestel kavas näha, kui kaugele ta on valmis minema, ja töötada siis välja järgnevad sammud. Uus kontaktivõtmine KGB poolt toimus 28. jaanuaril 1961. Rebasele helistas omal ajal Eestisse saadetud mees, kes palus Rebase aadressi, mille julgeolekumees olla ära kaotanud. See oli märgiks, et KGB midagi plaanib. Samal aastal asus Rebane Saksamaale. Seal oli ta pikemat aega Ülemaailmse Eesti Kesknõukogu peavolinik ja büroojuhataja Euroopas, lüües aktiivselt kaasa ka paljudes teistes ettevõtmistes. Hjalmar Mäe aitas Rebasel leida töökoha Saksa luureteenistuses. Rebane asus elama Augsburgis Schmutterstrasse 20/1. KGB vastuluurekeskus otsustas tööd Rebasega jätkata, et lõplikult otsustada küsimus tema koostööle kaasamise otstarbekusest või viia läbi Rebast kompromiteerivaid meetmeid operatiivmängu "Berkut" jt. baasil. Augsburgis külastas Rebast eriülesannetega polkovnik Kanger. Rebane ja Kanger panid relvad nähtavalt lauale, et mõlemal oleks turvatunne suurem. Kanger lubas Rebasele amnestiat, kui ta kodumaale tagasi tuleb. Info sellest kohtumisest jääb hägusaks, et mitte enamat öelda. Aastal 1964, kui toimusid Innsbrucki taliolümpiamängud, kutsuti Rebast sinna kohtuma oma sõbraga. Algul lubas Lääne-Saksa luuretalitus talle seal kaitse tagada, kuid viimasel hetkel löödi kartma poliitilist skandaali ja sõit neutraalsesse Austriasse keelati. Rebase kirjast Hjalmar Mäele selgub, et Austrias ootas teda kuuemeheline KGB grupp. Kuna kohtumist ei toimunud, tegi agent Rebasele ettepaneku kokku saada järgmisel suvel Soomes. Rebane ise tõlgendas seda KGB plaanina teda röövida. Kohtumiseks oli antud kaks kohta. Rebane valis pakututest teise. Rebase mehed olid kohal ja jälgisid toimuvat. Sõber ilmuski. Sündmuspaik oli sisse piiratud viie vene keelt rääkiva mehe poolt. Kui kohtumisaeg möödas, sõitsid nad kuuekesi hotelli. Rebane arvas, et neil meestel võis olla ülesandeks kas kaitsta oma meest või võtta Rebane kinni Nõukogude Liitu viimiseks. Rebane kaldus viimase oletuse poole, mis ka kõike järgnevat arvestades tõele vastab. Ühe võimaliku versioonina võis KGB kavatseda Rebase Eestisse toimetada ja siin tema kui sõjakurjategija üle kohut pidada, sest­ Rebase värbamine oli ebaõnnestunud. Novembris 1964 teatas Saksamaa Liitvabariigi valitsus, et lõpetab 1965. a. maiks Teise maailmasõja sõjakurjategijate kohtuliku jälitamise nende kuritegude aegumise tõttu. Nõukogude Liidu valitsus vastas detsembris 1964 ägeda protestiga ning aprillis 1965 teatati, et võetakse tarvitusele kõik abinõud natslike sõjaroimarite paljastamiseks ja karistamiseks. See vallandas ka Eestis hoogsa kriminaalasjade algatamise sõjakurjategijate paljastamiseks. 27. märtsil 1965 alustati okupeeritud Eestis Rebase vastu tagaselja kriminaalasi. Kriminaalasja Rebase kohta kinnitas ENSV KGB ülem kindralmajor August Pork. Uurijaks määrati KGB kapten Zõbin, kes pööras tähelepanu kahe ajajärgu uurimisele. Esiteks suvi 1941, mil Rebane võitles metsavennana Eestis ning sügis 1941 kuni talv 1942, kui Rebane pidas lahinguid partisanidega Leningradi oblastis. Kapten Zõbin sattus kohe algul raskustesse, kuna dokumente Rebase kohta tal leida ei õnnestunud. Põhiliseks jäi süüdistus kodumaa reetmises, millele Zõbin lisas veel riikliku ja ühiskondliku vara riisumise ja pisiriisumise ning kehavigastuste tekitamise hingelise erutuse seisundis. 6. aprillil 1965 allkirjastas Zõbin otsuse, mille kohaselt tuleb Rebane vahi alla võtta, juhul kui ta peaks ilmuma NSVL territooriumile. Selles dokumendis olid juba uued paragrahvid. Nüüd süüdistati Rebast lisaks kodumaa reetmisele diversioonis, kahjurluses, nõukogude vastases agitatsioonis ja propagandas ning riikliku saladuse avaldamises. Kriminaalasja ei avalikustatud, kuna ei suudetud tõestada sõjakuritegusid. Juunis Raudristi Rüütlirist Tammelehtedega. Sügisel andis Rüütliristikandjate Koondise esimees kindral Hubert Lamey talle Tammelehed pidulikult üle. Enne surma põletas Rebane kogu oma kirjavahetuse. Eesti Vabariigi välisesinduste poolt tõi järelehüüde Elmar Reisenberg, kes tuletas meelde, et Alfons Rebane kogu oma elu aeg võitles õiguse, vabaduse ja Eesti eest. Suvel 1999 maeti Alfons Rebane ümber Tallinna Metsakalmistule. Esimene monument Rebasele rajati Kanadas Seedriorus. Alguses plaaniti püstitada monument üksnes Rebasele, kuid hiljem lisati sellele ka Harald Riipalu, Paul Maitla ja Harald Nugiseksi nimed. 15. mail 2004 avati monument Rebasele Viitna lähedal, kohas, kust ta alustas oma sõjateed. Mälestustahvliga on tähistatud temaga seotud paigad Lihulas, Viljandis ja Valgas.
