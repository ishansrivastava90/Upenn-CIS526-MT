O persoană din cadrul unei relaţii sexuale exclusive se poate totuşi descrie pe sine drept "poliamorist" în cazul în care are legături sentimentale semnificative cu mai mult de o singură persoană. În plus, este posibil ca persoanele ce se autonumesc "poliamoriste" să accepte relaţii monogame cu un anumit partener, fie datorită faptului că s-a ajuns la o înţelegere, fie pentru că monogamia îi pare potrivită cu acel partener. Trebuie avut, de asemenea, în vedere faptul că valorile discutate aici sunt idealuri. Ca în cazul tuturor idealurilor, acestea nu sunt întotdeauna atinse de susţinătorii lor - însă încălcările flagrante ale idealurilor unei relaţii poliamoroase sunt luate la fel de în serios ca în orice altă relaţie. Versiunea poly a acestui concept este polifidelitatea, o formă a poliamorului definită prin devotarea de durată, sexual exclusivistă, faţă de mai mulţi parteneri. Unii poliamorişti definesc însă fidelitatea mai curând prin caracterul de a fi sincer şi deschis cu partenerii în viaţa de relaţie şi a respecta angajamentele luate în cadrul relaţiilor, decât prin exclusivitate din punct de vedere sexual. Alţii preferă să pună accentul pe loialitate, definită uneori prin intermediul capacităţii de a conta pe sprijinul, sentimentele şi prezenţa persoanei celeilalte. Poliamoriştii iau de obicei o abordare pragmatică în ceea ce priveşte relaţia, acceptând posibilitatea că uneori ei înşişi şi partenerii vor face greşeli şi nu se vor ridica la înălţimea acestor idealuri. În aceste cazuri, comunicarea este un canal important în vederea îndreptării daunelor cauzate. Măsura în care copiii sunt informaţi cu privire la natura relaţiei părinţilor variază în funcţie de aspectele prezentate mai sus şi depinde, de asemenea, de decizia părinţilor de coming out în faţa celorlaltor adulţi. Astfel, deşi poligamia şi poliamorul sunt de obicei tratate de persoanele în necunoştinţă de cauză drept termeni identici, cele două concepte sunt bazate pe filozofii şi idealuri diferite, iar interacţiunea dintre poligami şi poliamorişti este foarte redusă. În schimb, poliamorul este asociat mai mult cu subculturile şi ideologiile care favorizează libertatea individuală în aspectele sexuale - în special cu susţinătorii LGBT şi BDSM. Una din metodele de studiere a aserţiunilor din spatele relaţiilor este escalarea valorilor, cunoscută sub numele de teoria dezvoltării morale a lui monogamia este unicul tip acceptabil de relaţie pe termen lung este un exemplu din cadrul stadiului 4 de dezvoltare morală. Poliamorul reprezintă structura comună a relaţiilor în cadrul stadiului 5 / 6. Datorită gradului ridicat de încredere şi autodeterminare necesar într-o relaţie poliamoroasă, unii adepţi ai acesteia o consideră drept o formă superioară de relaţionare cu ceilalţi. Un răspuns venit deseori din partea monogamilor sau a altor indivizi nefamiliarizaţi cu persoanele şi familiile poliamoroase este că poliamorul apare drept un eşec în aderarea la valorile susţinute de restul societăţii. În mod realist însă, majoritatea celor ce practică poliamorul nu filozofează, ci doar sugerează că acesta este modul de viaţă potrivit lor. Liderii religioşi nu şi-au făcut în mod deosebit cunoscută poziţia cu privire la poliamor, acest lucru datorându-se probabil atenţiei scăzute din partea publicului în comparaţie cu alte aspecte relaţionale / etice precum homosexualitatea şi faptului că poliamorul nu este cunoscut sau identificat pe plan larg drept un stil de viaţă aparte. Poliamoriştii resping această perspectivă asupra iubirii, susţinând că aceasta nu poate fi diminuată prin divizare. Potrivit lui Robert Heinlein, "iubirea nu scade, ci se înmulteşte. Cu cât iubeşti mai mult, cu atât mai mult poţi iubi." Un argument invocat deseori este acela că un părinte cu doi copii nu îl iubeşte pe nici unul mai puţin doar pentru că celălalt există. Cei ce preţuiesc monogamia aduc în lumină încrederea şi trăinicia ce pot fi clădite într-o relaţie pe termen lung, susţinând că acest lucru este posibil numai într-un cuplu în care partenerii îşi concentrează atenţia unul asupra celuilalt şi nu au alţi parteneri. Poliamoriştii resping acest punct de vedere, susţinând că pot avea o relaţie trainică bazată pe încredere cu toţi partenerii lor şi evidenţiind faptul că încrederea nu este slăbită de introducerea unor noi parteneri, aşa cum aceeaşi încredere nu este slăbită atunci când cuplurile monogame îşi implică prietenii apropiaţi în viaţa personală. Deoarece sexul şi sexualitatea provoacă multe sentimente profunde, pentru mulţi este dificil să fie imparţiali atunci când evaluează "succesul" relaţiilor poliamoroase. Atât poliamoriştii cât şi cei ce se opun acestui stil de viaţă au aprecieri diferite bazate pe "selecţia proprie de dovezi" în sprijinul perspectivei personale. De exemplu, cei ce nu au o înclinaţie către acest tip de relaţii pot judeca acest tip de relaţie în baza eşecului dintr-un anumit moment, chiar dacă nu judecă întreaga instituţie conjugală drept un eşec numai pentru că un anumit cuplu a divorţat. Deşi un observator ocazional ar putea nota că multe relaţii poliamoroase ajung la final, cei ce sprijină poliamorul afirmă că, în cazul în care un standard similar ar fi aplicat în cazul relaţiilor monogame, destul de puţine dintre acestea ar putea fi considerate cu adevărat "de succes", având în vedere rata divorţurilor, numărul căsătoriilor ce există doar în acte, numărul cuplurilor necăsătorite care s-au despărţit şi numărul relaţiilor în care unul sau ambii parteneri sunt nefericiţi sau înşeală - şi că aceste fapte nu sunt utilizate în sprijinul unei teorii potrivit căreia monogamia este imorală, nepractică sau sortită eşecului. Totuşi, alţii consideră poliamorul şi monogamia drept moduri de viaţă la fel de viabile, rămânând la latitudinea fiecărui individ să aleagă ce i se potriveşte. Deşi aceştia recunosc faptul că multe relaţii monogame sunt bazate pe conformism sau posesivitate, nu consideră acest lucru drept o caracteristică intrinsecă a monogamiei, la fel cum nu consideră lipsa capacităţii de a lua un angajament drept o caracteristică a poliamorului. Multe personaje istorice au avut relaţii cu mai mulţi parteneri în acelaşi timp, dar care nu sunt considerate poaliamoroase deoarece nu toţi partenerii erau în cunoştinţă de cauză şi îşi exprimaseră consimţământul. În Anglia victoriană, spre exemplu, caracterul dificial şi stigmatic al divorţului oferea unei soţii înşelate singura opţiune de a tolera amantele soţului, de care era dependentă financiar. Acest tip de relaţii nu este inclus în această listă.