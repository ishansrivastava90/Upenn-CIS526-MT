В места като Аляска и Сибир, където сняг и лед покриват земята почти целогодишно, много често единственият възможен начин на предвижване е с кучешки впрягове. Изразът "руска тройка" идва от често използвания в миналото в Русия впряг на шейна с 3 коня. В исторически аспект е трудно да се определи точен период, в който се осъществява изобретяването на примитивната шейна, но със сигурност това е човешко откритие, даващо ценна помощ на древните хора преди откриването на Колелото. Шейната достига до там, където малко човешки изобретения се справят така както го прави тя вече хилядолетия. Спорен е момента с определянето на първооснователят на шейната. Има данни отнасящи се за периода около 800 г., свързани с викингите и използването на двуплазова шейна за превоз на товари, дървени трупи от планината, както и за лов. Такава археологическа находка е открита на територията на град Слаген, Норвегия около фьорда Осло. Пак на север, но в Америка, мохалките – индианско племе, обитаващо земите покрай езерото Каналейк близо до град Квебек, Канада изработват свой вариант на транспортна шейна, наречена от тях Тобоган. Използват я предимно при лов и пренасяне на провизии между отделните села и ловни лагери. Под Името Тобоган е известно някъде по света спускането с шейни. В Швеция около Полярния кръг в минали периоди се използва къса, едноместна шейничка за придвижване върху лед. Това става чрез забутване с бягане, последвано от лягане по корем върху шейната. Множество варварски племена,  по време на Римската империя, имат хитрата практика да използват елипсовидните си бойни щитове за спускане по алпийските склонове. Така те изникват изненадващо в неудобни позиции за римските формирования. -->