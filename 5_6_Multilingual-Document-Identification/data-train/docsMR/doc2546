Gertrude Stein gik på Radcliffe College et kvindecollege tæt knyttet til Harvard University og studerede under psykologen William James. Efter eksamen i 1897 brugte hun sommeren på Woods Hole, Massachusetts, hvor hun studerede embryologi på det marinbiologiske laboratorium. Efter dette fulgte to år på Johns Hopkins Medical School. I 1901 forlod hun Johns Hopkins uden eksamen. I 1902 flyttede hun til Frankrig, mens den høje kunstneriske kreativitet herskede Montparnasse. Fra 1903 til 1912 boede hun i Paris med sin broder Leo, som var en beundret kunstkritiker. Gertrude Stein mødte i 1907 sin livsledsager Alice B. Tokas, Alice flyttede ind hos Leo og Gertrude i 1909. Gennem det meste af sit liv levede Gertrude af afkastet af sin fars ejendomme, ligesom alle sine søskende. Også hendes broder Michael sparede op og investerede meget omhyggeligt. Efter succesen med sin selvbiografi The Autobiography of Alice B. Toklas i midten af 1930'erne blev Gertrude Stein rig ved egen hjælp. I 1920'erne tiltrak hendes salon på Rue de Fleurus 27, hvor væggene var dækket af avantgardekunst, mange store kunstnere og forfattere deriblandt Ernest Hemingway, Ezra Pound, Henri Matisse, Thorton Wilder, Sherwood Anderson og Guillaume Apollinaire. Hun kaldte dem for ”Lost Generation” på grund af de forviste amerikanske forfattere. Hun blev ven med forfatteren Mina Loy, og de to fik et livslangt venskab. Hendes charme, veltalenhed og venlighed gjorde, at hun havde en stor omgangskreds og altid gjorde et godt indtryk. Hendes dømmekraft inden for litteratur og kunst gjorde hende meget indflydelsesrig. Hun var Ernest Hemingways mentor, og ved hans søns fødsel bad han hende være gudmoder for sønnen. I sommeren 1931 anbefalede Gertrude Stein den unge komponist og forfatter Paul Bowles at tage til Tanger, hvor hun og Alice havde holdt ferie. Ved udbruddet af 2. verdenskrig flyttede Gertrude Stein og Alice B. Tokas til en landejendom, de havde lejet mange år tidlige i Bilignin, Ain i Rhôhe Alperne. Naboerne omtalte dem kun som amerikanerne. Parret undslap forfølgelse på grund af deres venskab med Vichy regimet med forbindelse til Gestapo. Da Bernard Fay efter krigen blev idømt strafarbejde for livstid, talte Gertrude og Alice for hans løsladelse. Adskillige år senere tilbød Alice at betale for at få Faÿs fri. Efter krigen voksede Gertrude Steins status i Paris, fordi hun fik besøg af mange amerikanske soldater. Gertrude Stein døde 72 år gammel af mavekræft i Neuilly-sur-Seine i Paris og blev begravet på Père Lachaise i Paris. Gertrude Stein udnævnte forfatteren og fotografen Carl Van Vechten til sin litterære bobestyrer, og han hjalp til med at få udgivet hendes uudgivne værker. Et mindesmærke over Gertrude Stein står på den øverste terrasse af Bryant Park i New York. Skuespilleren Bodil Udsen optrådte i skuespillet Gertrude Stein.