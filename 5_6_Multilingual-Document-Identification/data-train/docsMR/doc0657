Tussen 1857 en 1866 vonden er 3 mislukte pogingen plaats tot het leggen van deze kabels. Toen de Britse ingenieur Brunel in 1866 het legendarische stoomschip Great Eastern tot kabellegger ombouwde werd het project met succes beëindigd. Het spreekt voor zich dat deze operatie over heel de wereld veel aandacht trok. Toch bleef dit een hele moeilijke klus omdat in die tijd rubber nog niet bestond, men kon toen alleen maar guttapercha gebruiken om de kabels te bekleden. Tegenwoordig is deze techniek voorbijgestreefd en maakt men gebruik van satellieten om te communiceren. Zie bijvoorbeeld TAT-14 In datzelfde jaar stelde bisschop St. John's naar Cape Ray en kabels over de monding van Saint Lawrencerivier van Cape Ray naar Nova Scotia. Rond dezelfde tijd werd een vergelijkbaar plan bedacht door Frederick Newton Gisborne, telegraafbeambte uit Nova Scotia. In de zomer van 1851 verkreeg hij een subsidie van de wetgevende macht van Newfoundland en na de oprichting van een bedrijf begon hij aan de bouw van de landlijn. Echter in 1853 ging zijn bedrijf failliet. Zelf werd hij gearresteerd voor de schuld en verloor alles. Het jaar daarop kwam hij in contact met de rijke Amerikaanse zakenman Cyrus West Field, die wel wat in de plannen van Gisborne zag om de telegrafielijn naar Newfoundland door te trekken over de Atlantische Oceaan naar Europa. Ook omdat Newfoundland 1000 km dichter bij Europa lag dan New York. Field was volledig onkundig over onderzeese kabels en diepe zeeën. Daarom raadpleegde hij zowel Morse als luitenant Matthew Fontaine Maury, een autoriteit op oceanografie. Field pakte Gisborne's plannen op als voorlopige stap voor zijn uiteindelijke doel, stichtte de New York, Newfoundland and Londen Telegraph Company en ging op zoek naar steun om een telegrafielijn tussen Noord-Amerika en Europa mogelijk te maken. Field richtte zijn inspanning daarna op het trans-Atlantische gedeelte, samen met de Brit Charles Tilston Bright als hoofdtechnicus. Een speciale verkenningsreis werd ondernomen langs de voorgestelde route van Newfoundland naar Ierland, waar Noord-Amerika en Europa het dichtst bij elkaar lagen, die liet zien dat de aanleg mogelijk was. Kapitaal hiervoor werd bijeengebracht aan zowel Amerikaanse als Britse zijde met de verkoop van aandelen in de Atlantic Telegraph Company. Van het benodigde kapitaal, het toen astronomische bedrag van 350.000 pond, werd een kwart door Field zelf ingebracht. De eerste poging in 1857 liep uit op een grote mislukking. De regeringen van zowel Groot-Brittannië als de Verenigde Staten stelden voor het project elk een marineschip ter beschikking, de HMS Agamemnon en het stoomfregat USS Niagara. Beide schepen werden van hun bewapening ontdaan en omgebouwd tot kabellegschip met in het scheepsruim voldoende ruimte voor kilometers telegraafkabel. Op 5 augustus 1857 werd begonnen op het witte strand nabij Ballycarbery Castle, aan de zuidwest kust van Ierland. De kabel brak op de allereerste dag, maar kon weer opgevist en gerepareerd worden. Boven het telegraafplateau, 3200 meter diep, brak hij opnieuw. Pogingen om de kabel weer aan boord te halen mislukten alle waarna besloten werd om de werkzaamheden voor een jaar uit te stellen. De expeditie keerde terug naar Queenstown en voer op 17 juli opnieuw uit. De kabels werden verbonden op 29 juli 1858. Ditmaal verliep het leggen voorspoedig. De Niagara kwam op 4 augustus aan in Trinty Bay, Newfoundland en de volgende morgen arriveerde de Agamemnon bij Valentia, waarna de beide uiteinden van de kabel aangesloten werden op de bestaande landlijnen. De trans-Atlantische verbinding was een feit geworden. Deze berichten waren het teken van een uitbarsting van enthousiasme. De volgende morgen klonk een eresaluut van 100 kanonschoten in New York, de straten waren versierd, de kerkklokken luiden en 's nachts was de stad feestelijk verlicht. De Atlantische kabel was het onderwerp van ontelbare preken en werden er vele hoogdravende gedichten geschreven. De vreugde bleek van korte duur te zijn. Field daarentegen was niet afgeschikt door het falen en was gretig om het werk te vernieuwen. Maar het publiek had alle vertrouwen in hem verloren en zijn pogingen om het bedrijf nieuw leven te geven waren vergeefs. Door de Britse regering werd een parlementair onderzoek ingesteld die in 1861 concludeerde dat Whitehouse de alleen schuldige was van het debâcle. Om de communicatiesnelheid op te voeren had hij steeds verder de spanning opgevoerd totdat bij 2000 volt de kabelisolatie van guttapercha wegsmolt en de kabel onherstelbaar defect raakte. In de tussentijd was er veel meer ervaring opgedaan met diepzeekabels. Zo waren er lange kabels aangelegd in het Middellandse Zeegebied en door de Rode Zee. Met de hierin opgedane kennis en ervaring werd een verbeterde kabel ontworpen. De kern van de kabel bestond ditmaal uit zeven ineengedraaide strengen van zeer zuiver koperdraad met een gewicht van 73 kg/km. Bekleed met Chatterton's compound en vervolgens bedekt met vier lagen guttapercha afgewisseld met vier dunne lagen van de compound, bracht het gewicht van de isolatie op 98 kg/km. De kern was bedekt met hennep voorzien van een conserveringsmiddel en om de hennep waren spiraalsgewijs achttien draden aangebracht van zacht ijzer, elk voorzien van fijnen draden manilagaren doordrenkt met een conserveringsmiddel. Het totale gewicht van de nieuwe kabel bedroeg 980 kg/km, bijna tweemaal het gewicht van de kabel uit 1858. Op 15 juli 1865 vertrok de Great Eastern richting Foilhommerum Bay op het Ierse eiland Valentia, waar – met veel officiële feestelijkheden – het eerste gedeelte naar de kust werd gelegd door de Caroline. De eerste pogingen om de kabel te leggen mislukte. Op 31 juli, nadat ruim 1968 kilometer kabel was gelegd knapte de kabel nabij de boeg van het schip en verdween in de diepte van de oceaan. Ondanks meerdere pogingen lukte het niet meer om de kabel op te dreggen, waarop de Great Eastern onverrichter zake terug moest keren naar Engeland. Naast een nieuwe aandelenuitgifte richtte Field een nieuw bedrijf op voor het leggen van een nieuwe kabel, de Anglo-American Telegraph Company. Op 13 juli 1866 vertrok de Great Eastern nogmaals, ditmaal zonder de feestelijkheden van een jaar geleden. Ondanks problemen met het weer kwam de expeditie op de avond van vrijdag 27 juli in een dichte mist aan bij de ingang van Trinity Bay, bij het kleine vissersdorpje Heart's Content, Newfoundland. Het laatste gedeelte naar de kust werd gelegd door de Medaway. Felicitaties stroomden binnen en opnieuw werden er gelukstelegrammen verstuurd tussen koningin Victoria en de president van de Verenigde Staten. Dagenlang voer de Great Eastern langzaam hier en daar over de Atlantische Oceaan, 'vissend' naar de verloren kabel met een dreganker aan het uiteinde van een stevige kabel. Plotseling werd de kabel 'gevonden' en naar de oppervlakte gebracht. Maar terwijl de bemanning nog stond te juichen gleed de kabel van het dreganker en verdween in de diepte. Pas twee weken later werd de kabel opnieuw opgevist waarna het nog eens 26 uur duurde voordat de kabel veilig aan boord van de Great Eastern lag. De kabel werd naar de elektriciteitsruimte gebracht waar werd geconcludeerd dat de kabel nog steeds bruikbaar was. De kabel werd doorverbonden met de overgebleven kabel in het ruimte van het schip waarna koers werd gezet naar Heart's Content, Newfoundland. Op zaterdag 7 september kwam het schip aan. Vanaf nu lagen er twee werkende telegraafkabels over de Atlantische Oceaan. Het zou echter tot de twintigste eeuw duren voordat de zendsnelheid van telegramberichten de 120 woorden per minuut zou bereiken.