A historia do rexistro do son, a gravación do audio de forma artificial, comezou o 25 de marzo de 1857, cando Edouard-Léon Scott de Martinville patentou o seu fonoautógrafo, o primeiro invento para o rexistro sonoro. Sábese que o 9 de abril de 1860 realizouse con este artefacto a primeira gravación da que se ten noticias. En Thomas Edison creou o seu fonógrafo, o cal se converteu no primeiro aparello en poder reproducir o son gravado. Cando aparecía o fonógrafo xa se estaba pensando na idea da gravación magnética mediante un arame. No entanto ó magnetofón de arame sucedeulle o mesmo que ó fonógrafo, sendo remplazado polo magnetofón. A comezos de 1950 comezouse a fabricar este artefacto para o uso doméstico. Máis tarde viñeron os discos de vinilo a 78 RPM. Coa chegada do microsurco e a nova velocidade de 33 RPM, estes foron substituídos xa que os anteriores tiñan moi pouca duración. En 1979 inventouse o CD, o primeiro formato dixital para o audio, o cal desprazou de inmediato ó disco de vinilo e tamén ó casete de audio. Xa en 1986 comezou a desenvolverse o formato mp3 polos científicos Brandenburg, Popp e Grill. Moito máis tarde en 1995, Brandenburg usouno por primeira vez no seu propio computador e un ano despois o seu instituto xa tiña 1,2 millóns de euros grazas á patente do formato. Dez anos máis tarde esa cantidade alcanzara os 26,1 millóns. No século XX aparecen os discman xunto ós reprodutores autónomos ou tamén chamados mp3, por que son capaces de reproducir o devandito formato desprazando ós walkman. Na actualidade a maioría dos formatos de gravación e reprodución de son teñen formato dixital, se ben moita xente prefire as gravacións e reproducións analóxicas. Non se entendeu até despois do descubrimento do fonógrafo que a onda gravada polo fonoautógrafo era, de feito, unha gravación do son que tan só precisaba dun medio de reprodución adecuado para soar, e ser escoitada por un usuario. Thomas Alva Edison anunciou a invención do seu primeiro fonógrafo o 21 de novembro de 1877, mostrouno por primeira vez o 29 de novembro dese mesmo ano e patentouno o 19 de febreiro de 1878. Un pouco máis tarde patentou o megáfono. Inicialmente empregáronse cilindros de cartón recubertos de estaño, máis tarde de cartón parafinado e finalmente de cera sólida. O cilindro de cera, de maior calidade e durabilidade, comercializouse desde 1889, un ano despois de que aparecese o gramófono. O disco de vinilo apareceu en 1888 xunto ó gramófono. Ó principio graváronse discos de 5" a 78 ou 80 RPM. Para a época os gramófonos usaban motores a corda, os cales non eran capaces de controlar unha velocidade constante de 78 RPM, houbo que esperar á aparición dos motores asíncronos. Recentemente, en 1900, comezouse a gravar en ambas as dúas caras. Aproximadamente en 1934 apareceron os discos de acetato, os cales permitían unha gravación máis rápida, coa vantaxe de que non precisaría ningún tratado químico. O seu principal inconveniente era que só duraban cinco ou seis reproducións. En 1931 inventouse a reprodución a 33 RPM, a cal ó ser menor daba máis duración ao disco, duns quince a uns vinte minutos. En 1945 créase a maneira de facer máis pequenos os surcos e así facer que entren máis surcos que antes. Denominose "microsurco" e era capaz de chegar a entrar case dez surcos nun milímetro, o cal grazas a esta nova tecnoloxía e á velocidade de 33 RPM, os discos de vinilo agora poden chegar a durar de trinta a máis de corenta minutos. Nun principio os gramófonos utilizaron discos de 5" con goma endurecida, o chamado "vulcanite". Estes discos estiveron dispoñibles por un prazo moi curto, xa que era unha medida experimental. En novembro de 1894 apareceron os discos de 7". Pese a todo os discos de goma endurecida non tiñan un son tal fiel como os do fonógrafo e isto produciu a súa baixa comercialización. O gramófono, igual que o fonógrafo, emprega un sistema de gravación mecánica analóxica no cal as ondas sonoras son transformadas en vibracións mecánicas que fan mover unha púa, a cal traza surcos que conforman unha espiral sobre a superficie dun disco metálico que foi tratado químicamente. En forma inversa, ó percorrer o surco dun disco cunha púa xéranse vibracións mecánicas, as cales se transforman en sons que son emitidos pola bocina. O gramófono acabou impoñéndose sobre o fonógrafo polo menor custo de produción das gravacións destinadas a este dispositivo, dado que a partir dun único molde orixinal podían realizarse miles de copias. Para facer gravacións de fonógrafo en masa  precisábanse varios fonógrafos gravando os cilindros. Tamén o mecanismo do gramófono era máis sinxelo, máis barato e tiña maior duración, por esas razóns este permaneceu e desprazou ao fonógrafo. Este artefacto converteríase no sistema reprodutor de son que se mantería por máis tempo até a actualidade, tanto para a venda como para o uso. En 1950 aparecen os chamados "combinados", xeralmente tocadiscos con radio e en 1958 empezáronse a publicar os primeiros discos con audio estéreo. Smith publicou en 1888 un artigo relacionado con isto na revista Electronic World titulado "Algunhas posibles aplicacións do fonógrafo. Proxecto para utilizar bandas de tea que conteñan limaduras de ferro". Con isto estábase referindo á investigación do magnetofón de arame. Na revista publicou unha idea similar á de gravar son en arame, era a de gravar o son por un arame enrolado nun cilindro cun electroimán, o cal estaba conectado a un micrófono de carbón cunha batería, todo este conxunto integrado nun circuíto en serie. O funcionamento era similar ao do fonógrafo, pero este era máis eléctrico que acústico. As oscilacións eléctricas do micrófono, que son provocadas pola diferenza potencial da batería, fan que o electroimán xenere campos magnéticos que son gravados no arame enrolado no cilindro. Este invento presentouno na Exposición Universal de París en 1900, espertando a curiosidade nos visitantes. En 1903 Valdemar Poulsen perfeccionou ese invento ao introducirlle a polarización por campo continuo. Con todo isto pasa inadvertido, xa que o público se adaptou aos discos fonográficos. Como consecuencia, o rexistro magnético caeu no esquecemento, como evidencia a quebra de Telegraphone Company. A pesar de todo isto, os laboratorios seguiron experimentando co rexistro magnético. En Estados Unidos dous físicos, Carlson e Carpenter, proxectaban utilizar o procedemento magnético a alta velocidade, e así descubriron a polarización magnética por campo alterno de alta frecuencia, este invento foi patentado en agosto de 1927. Aínda que o arame adoitaba enredarse e romper, a maneira máis inmediata de reparalo era simplemente anudándoo, aínda que dunha forma particular, cousa imposible de facer coas cintas de gravación modernas. A finais de 1930, os magnetófonos foron empregados por emisoras alemás de radio para gravar con anterioridade os seus programas e evitar os erros da transmisión en directo, anticipándose á tendencia actual da transmisión diferida de programas. A aparición do magnetófono supuxo unha auténtica revolución técnica no ámbito da radiodifusión, pois permitía, ademais da captación dos sons, a súa inmediata reprodución. En Fe3Ou4). Estas cintas plásticas eran moito máis lixeiras que as anteriores de metal sólido, o que permitiu que se fabricasen magnetófonos máis pequenos e menos custosos. BASF, en 1934, xa producira uns 50.000 metros da nova cinta magnética. En 1936 a empresa BASF fixo a primeira gravación pública que usaba o magnetófono AEG sobre cinta magnética. Tratábase dun concerto durante unha visita a Alemaña da Orquestra Filarmónica de Londres. A gravación tivo lugar no propio salón de concertos da empresa BASF en Ludwigshaven, o 19 de novembro de 1936. Sir Thomas Beecham dirixía á orquestra que interpretaba temas de Mozart. Os resultados foron decepcionantes debido á baixa calidade deste novo artefacto, AEG tivo que facer modificacións e mellorar o seu artefacto para solucionar estes problemas. En 1941 obtivéronse mellorías na relación sinal/ruído e a redución nas distorsións, isto logrouse empregando campos alternos de alta frecuencia para a fase de borrado e a polarización magnética do medio de rexistro. Os primeiros magnetófonos de afeccionados ou para uso doméstico apareceron en 1950 e eran de carrete de cinta aberta. O modelo comercial de magnetófono máis difundido foi o soado Revox. Tamén farían a súa aparición os magnetófonos para estudos discográficos, mediante os cales se eliminaba o proceso de gravación directa de audio sobre discos mestres feitos de cera ríxida ou de aluminio con cobertura de laca negra. Este proceso asegurou unha mellor calidade sonora, como o demostran as reedicións de materiais de audio desa época en soportes dixitais. En 1947, nos Laboratorios Bell de Estados Unidos, invéntase o transistor. Aínda que pese a que non se usase para nada, máis tarde sería un elemento indispensable e daría lugar a unha revolución tecnolóxica. En CrO2). O resultado foi un formato apto para o uso musical e o comezo da era de casetes e reprodutores de alta fidelidade. Durante os anos 1980 a popularidade do casete creceu máis como resultado das gravadoras portátiles de peto e os reprodutores HI-FI como o Walkman de Sony, cuxo tamaño non era moito maior que o do propio casete. O casete de audio serviu de inspiración para outros inventos como oVHS, o Casete Compacto Dixital, o Mini DV, o Microcasete, o Minicassette, ou outros que consistan nunha caixa plástica con dúas carretes e unha cinta magnética basicamente. A era dixital foi un cambio moi radical para o rexistro do son. Deuse unha gran revolución, xa que esta fixo que a gravación do son sexa máis económica, aínda que entre outras cousas tamén se debe destacar que tanto a gravación como a reprodución do audio dixital en comparación ao analóxico fai que se reduza o tamaño do soporte gravado. A reprodución tórnase máis simple, ademais case todos os dispositivos dixitais tenden a ter maior vida útil, tamén os soportes teñen máis duración e mellor calidade. Aínda que ao principio do xurdimento dos medios dixitais para a reprodución eran moi custosos, e a xente quizais tardou en adaptarse aos mesmos, nuns poucos anos o medio dixital desprazou aos discos de vinilo. Anos máis tarde o xurdimento de gravadores e reprodutores dixitais desprazarían ó casete polas mesmas razóns. Aínda que apareceu en 1978 foi patentada en 1961, e antes de 1969 Philips desenvolvera un disco de vídeo de modo reflexivo que tiña grandes vantaxes sobre o transparente. O DASH, no seu funcionamento básico, é similar aos magnetófonos multipista analóxicos, permitindo tanto a edición física "a tesoira " como a edición electrónica. O DASH proporciona grandes prestacións dirixidas ó campo profesional. Permite desde 2 ata 48 pistas de son, cunha sincronización fiable, e admite unha variación na velocidade de 12,5 %, por enriba ou por debaixo. Os DASH multipista foron moi aceptados polos estudos de gravación, onde aínda están en uso. O diámetro da perforación central dos discos compactos foi determinado en 15 mm, xa que os creadores se inspiraron no diámetro da moeda de 10 centavos de florín de Holanda. En cambio, o diámetro dos discos compactos, que é de 12 cm, corresponde á anchura dos petos superiores das camisas para homes, porque segundo a filosofía de Sony, todo debía caber alí. Ao principio o formato mp3 utilizábase pola súa difusión en redes de intercambio de música, como Internet. Pero máis tarde, cando os reprodutores de mp3 se fixeron máis populares, o público empezou a coñecer máis o formato mp3 e as súas vantaxes cos reprodutores de mp3 e a versatilidade de Internet facilitou que se estandarizase na sociedade. O recente avance de Pioneer permitiulle crear un disco blu-ray de 20 capas cunha capacidade total de 500 GB, aínda que non sería compatible coas unidades lectoras xa dispoñibles no mercado, como faría Hitachi.