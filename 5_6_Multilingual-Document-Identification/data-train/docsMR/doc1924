Doorboring van de neus is standaard in negentiende en begin twintigste eeuw. Ball Closure Ring/Captive Bead Ring Een ringetje waarvan de opening wordt afgesloten met een klein balletje. Het balletje heeft twee uitsparingen waarin de uiteinden van het ringetje rustten en het wordt door de spanning op zijn plek gehouden. Het openen en sluiten van een BCR met de handen is vrij lastig en het wordt over het algemeen door een piercer gedaan met behulp van speciale tangen. Barbell De benaming voor sieraden die bestaan uit een staafje en aan elk uiteinde een bolletje.  Er bestaan verschillende barbells. Rechte barbells worden het meeste in tepelpiercings, tongpiercings en bepaalde intiempiercings gedragen. In de industrial piercing wordt een extra lange barbell gedragen.  Andere barbells zijn licht gekromd of bijna helemaal rond. Een speciale barbell is de navelpiercing met een J-curve en een groot en een klein bolletje. Barbells kunnen in vrijwel elke piercing gedragen worden. Labret-knopje Dit sieraadje lijkt op een rechte barbell maar heeft aan een kant een plat schijfje. Zo kan het sieraadje comfortabel gedragen worden met een kant in de mond. Grote maten Voor veel sieraden moet een piercinggaatje worden gestretched. Er zijn vele sieraden speciaal voor gestretchte piercings. Deze bestaan in bijna elke denkbare vorm en maat en de makers van deze sieraden worden niet zelden geïnspireerd door traditionele sieraden uit Azië, Afrika en Zuid-Amerika De mogelijkheden tot oprekken verschillen per piercing. Over het algemeen geldt dat hoe dieper de piercing in het vlees zit, hoe beter het rekbaar is. De oorlel is veruit het populairst om op te rekken. Deze kan eenvoudig en ook het verst worden opgerekt. In sommige gevallen kan dit tot meer dan 10 centimeter. Ook de tong, tepels en geslachtsdelen zijn eenvoudig op te rekken. In sommige gevallen worden ook neusvleugels en lippen opgerekt. Dit is echter zeer zeldzaam doordat het erg ingrijpend en lastig is. Welke hulpmiddel zijn er om op te rekken?' Tapers/expanders/insertion pins Voor het gemak noemen we al deze voorwerpen tapers. Tapers zijn geleidelijk aan taps toelopende voorwerpen die je geleidelijk aan door je piercing duwt met behulp van flink wat glijmiddel. Tapers zijn er gemaakt van o.a. chirurgisch staal, acryl, glas en been. Er zijn ook spiraalvormige tapers verkrijgbaar, welke in de meeste gevallen ook gedragen kunnen worden als sieraad. Hoewel ze van origine niet bedoeld zijn om mee op te rekken, kan dit soms prima als je stretch al wat ouder is en het huidige sieraad al wat losser zit. Een nieuwe piercing kan tijdens het genezingsproces gaan ontsteken of in het slechtste geval afstoten.  Het is heel belangrijk dat men zich nauwkeurig houdt aan de nazorginstructies om problemen te voorkomen. Dit betekent 2 keer per dag voorzichtig schoonmaken met milde antibacteriële zeep of weken in een zeezoutoplossing. Daarbuiten moet men de piercing niet meer aanraken dan absoluut noodzakelijk en zeker niet met ongewassen handen. Een verse piercing is een open wond en moet als zodanig behandeld worden.  Haal als de piercing toch gaat ontsteken het sieraad er onder geen voorwaarde zelf uit en neem contact op met de huisarts om te vragen wat je moet doen. Piercers mogen officieel van de GGD geen advies geven in dit geval omdat zij niet medisch geschoold zijn. Laat indien nodig je sieraadje verwisselen voor een grote of langer sieraad zodat er meer ruimte is voor een zwelling.    Piercings in de mond kunnen tanden en tandvlees beschadigen. Als ze echter goed worden geplaatst en er niet met de piercing wordt "gespeeld" is dat risico minimaal. Oppervlaktepiercings en piercings op beweeglijke plekken zoals de navel groeien makkelijker uit en genezen langzaam. Afstoting van een piercing kan littekens veroorzaken. Niet elke nazorgmethode is geschikt voor elke piercing en deze lijst is niet volledig.  Het is daarom het beste om te je door een piercer te laten adviseren over de beste nazorg voor jouw piercing.