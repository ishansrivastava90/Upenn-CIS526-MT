Välja läinud mängija asendatakse meeskonna järgmise lööjaga. Kuna väljakul peab alati olema kaks lööjat, siis juhul, kui kümnes lööja on väljas, vahetavad meeskonnad rollid ning periood loetakse lõppenuks. Olenevalt reeglitest, võib mängida ühe või kaks perioodi. Tavaliselt on ära määratud kindel arv lubatud pallisööte, mis määravad ära ka mängu kestuse. Kohtumise võidab see meeskond, kes on kogunud enam jookse. Kriket on olnud tunnustatud sport juba sajandeid. Tänapäevane kriket on pärit Inglismaalt ning populaarne eelkõige Rahvaste Ühenduses. Mõnes Lõuna-Aasia riigis, näiteks Indias, Pakistanis, Bangladeshis ja Sri Lankal on ta kõige populaarsem spordiala. Inglismaal on kriket ausa mängu etalon. "See pole miski kriket" on inglaste väljend ebaausa käitumise puhul. Kohtumine võib kesta kuus või rohkemgi tundi päevas kuni viie päevani ühes mängu formaadis. Tee- ja lõunapausid ning rikas terminoloogia võivad võhiku segadusse ajada. Fännidele pakuvad kriket ja rivaalitsemine parimate kriketit mängivate rahvaste vahel meelelahutust ning sportlikke saavutusi. Kriketi mäng on kooskõlastatud 42 reegliga, mis on välja arendatud Marylebone´i Kriketi Klubi ja peamiste kriketit mängivate rahvaste poolt. Mõningates mängudes võib kokkuleppeliselt teatud reegleid muuta. Lisareeglid on kooskõlas peamiste mängureeglitega, kuid neid võib muuta vastavalt olukorrale. Iga meeskond koosneb üheteistkümnest mängijast. Oma peamistele oskustele toetudes võib mängija olla spetsiaalselt kas lööja või söötja. Tasakaalustatud meeskonnas on enamasti viis või kuus lööjat ja neli või viis söötjat. Mängijat, kes on silmapaistev mõlemas rollis võib nimetada universaal-mängijaks. Söötjate meeskonnast võtab üks mängija sisse väravavahi positsiooni, mis on kõrgelt spetsialiseeritud pallipüüdja positsioon. Mängu jälgib kaks kohtunikku. Üks neist seisab wicketi taga sellel väljaku poolel kust toimub pallimine ja jälgib mängu sealt. Teine kohtunikest seisab lähedal sellisele väljakupositsioonile nagu "square leg", mis annab küljelt ülevaate batsmani kohta ja ühtlasi abistab ta otsuste tegemisel mille puhul temal on parem ülevaade toimuvast. Mõnedel proffde mängudel võidakse kasutada veel kolmandat kohtunikku kes ise väljal ei ole ning tema ülesanne on abistada telerist näidatavate sündmuste kordustega. Rahvusvahelistel mängudel tagab väljakult eemal olev kohtunik mängu vastavuse kõigile reeglitele ning mängu headele tavadele. Wicket koosneb kolmest puupulgast mis on püstiselt maasse torgatud ja kaetud kahe puupulgaga mida kutsutakse "bails'iks". Jooned mis on kas värvitud või joonistatud pitchile tuntakse nimetuse all "creases". Crease'sid kasutatakse selleks, et määrata kindlaks kas batsman on mängust väljas või mitte ning kas pallimine toimus korrektselt või mitte. Ühe inninguga mängdel millel peab olema kindel arv korrektseid pallinguid on väljal kaks lisamarkeeringut. Välja keskele, pitchi ümber värvitakse ovaal 30 jardi/27,4 meetri raadiuses igast wicketist. Seda joont tuntakse kui "circle" ning ta jagab välja outfieldiks ning infieldiks. Kaks 15 jardist/13,7 m ringi mis mõlemad on wicketite ümber ning on märgitud punktiiriga märgistab close-infieldi. Infield, outfield ja close-infield kasutatakse fieldingul piirangute seadmiseks. Mängu toimumise päeval kontrollivad kaptenid pitchi et kindlaks teha seda millised pallijad sobivad vastava väljakuga ning valivad oma meeskonna 11 mängijat. Mõlema meeskonna kaptenid viskavad seejärel münti selleks, et kindlaks teha see meeskond kelle valida on kas nad battivad või pallivad esimesena. Batsman seisab battimise alal palli oodates. Puidust kurikas mida batsman kasutab on pikk puidust kurikas mille üks pool on tasane ja teine kolmnurkne. Kui batsman palli kurikaga lööb nimetatakse seda shot'iks või stroke'iks. Kui pall puudutab kurika serva nimetatakse seda edge'iks või snick'iks. Löökide nimetuseda tulenevad löömisel tekkiva kurika teekonna suunast ja sellest kuhu batsmab palli suunab. Sõltuvalt sellest, milline on meeskonna strateegia võib batsman lüüa kaitsvaid lööke, et mitte mängust välja minna või agressiivseid lööke tehes kiiresti jookse koguda. Ükski mängijatest ei või mängust väljas olla kui — 'bowled', 'caught', 'leg before wicket', 'stumped', või 'hit wicket' on tegemist no-ball'iga. Samuti ei saa ta väljas olla — 'bowled', 'caught', 'leg before wicket', või 'hit the ball twice' kui tegemist on wide'iga . 17 sajandi jooksul on mitmeid märkmed sellest, et kriket on edela-Inglismaal kasvanud. Sajandi lõpuks oli sellest saanud organiseeritud täiskasvanutemäng mida mängiti suurte panuste peale ja on tõenäoline, et sel ajal tekkisid ka esimesed profid. Teame kindlalt, et esimene suurte panuste peale mängitud kriketimäng üheteistkümneliikmeliste meeskondade vahel toimus aastal 1697 Sussexis ja see on ka kõige varasem teade sellise tähtsusega kriketimängust. Kriket võeti ka ühtede Olümpiamängude kavva Pariisis 1900 aastal. Olümpial peetud matsh kestis vaid kaks päeva ning praegune Olümpiamängude võitja Inglismaa on seda siiani. Kriketi variante ja tasemeid on palju kuid rahvusvaheliselt tasemel kriketimatshid on Test cricket, one-day cricket ja Twenty20. Test kriket on üks kriketi vormidest millega alustati 1877 aastal 1876/77 Inglise kriketimeskonna reisi ajal Austraaliasse. Esimene Test matsh algas 15 märtsil 1877 ning sellel oli nelja palli overid. Mäng lõppes 19 märtsil 1877 Austraalia 45-e jooksulise võiduga. Test Cricket Series Inglismaa ja Austraalia vahel nimetatakse „The Ashes“, kusjuures karikaks on väike urn, milles oletatavalt on kas bail’i pulga või kriketipalli tuhk teisest Test-mängude seeriast nende kahe riigi vahel. See väike urn anti Inglismaa meeskonna kaptenile Ivo Bligh’ile grupi Melbourne’i naiste poolt peale Inglise kriketimeeskonna võitu mille meeskond sai tuuril Austaaliasse aastail 1882/83. Twenty20 Cricketit mängiti esmakordselt Inglismaal 2003. aastal selleks, et populariseerida kriketit ja tuua mängu uusi huvilisi. Nüüdseks on see levinud väga paljudesse riikidesse. Tavaline "Twenty20 Game" koosneb 20-st overist kummalegi meeskonnale, kusjuures peale no-ball'i saab uue löögi, kasuatatakse väiksemat väljakut, pallingud on rohkem "batsmanisõbralikud" ja teised reeglid muudavad mängu vaatajatele põnevamaks. Esimene meeste Twenty20 rahvusvaheline mäng peeti Austraalia ja Uus-Meremaa vahel 2005. aastal, samas kui esimene naiste Twenty20 rahvusvaheline mäng peeti Inglismaa ja Uus-Meremaa vahel Hove’is 5. augustil 2004. Kõrgliiga mängude päritolu on siiani lahtine nagu on mainitud ka eespool. Igal riigil on rahvuslik kriketi nõukogu mis reguleerib nende riikides toimuvaid kriketimänge. Kriketi nõukogu valib samuti rahvusmeeskonna ning organiseerib kodu- ja välismängud rahvusmeeskonnale. Riigid kes kriketit mängivad on jagatud kolme gruppi sõltuvalt vastava riigi kriketi infrastruktuuri tasemele. Kõige kõrgemal on Test-playing riigid. Nemad kvalifitseeruvad Maailma Karika võistlustele automaatselt. Ühe astme võrra madalamal on Associate Member riigid. Kõige madalamal astmel on Affiliate Member riigid.