Han er kjent for sine virkelige, groteske maleri av nakne mennesker. Han maler bilder som er mange meter i lengde og høyde. Hans mest kjente verk er selvportrettet «Reflection», maleri av den britiske dronningen og bilder av den nakne menneskekropp som for eksempel «Naked girl asleep». Han har også malt en del bilder av sin egen mor. Lucian er kjent for å bruke tykk oljemaling på lerret og nesten overdramatisere de grove og uskjønne detaljene ved menneskene han maler. Han velger å ikke male profesjonelle modeller fordi han mener at de da ikke kan oppføre seg som et naturlig menneske, men automatisk går inn i en annens rolle. Lucian Freud er kjent for å være et egoistisk menneske som kun gjør ting dersom det kommer noe godt ut av det for hans del . Han har intet ønske om berømmelse som person, kun for sine bilder som han selv refererer til som mesterverk . Lucian Freud kom fra en jødisk familie, og familien flyttet til nazistiske styret. De bosatte seg der i 1933, og i 1939 fikk Lucian britisk statsborgerskap. Han bodde i Devon i seks år. I 1939 begynte han på Central School of Art i London. Her gikk han et år, men mistrivdes. Han begynte derfor på Cedric Morris's East Anglian School of Painting and Drawing i Dedham, Essex. Her trivdes han bedre, men gikk også her i bare ett år. Da han var ferdig med kunstskolene dro han til sjøs som innkjøper på en handelsflåte. Der ble han også bare i ett år. I 1944 hadde Lucian Freud sin aller første alene-utstilling ved Lefevre Gallery i London. Sommeren 1946 dro han til Paris, og så til Italia. Etter disse reisene har han bodd og arbeidet i London. Han har også arbeidet som lærer ved Slade School of Fine Art, University College i London, perioden 1949-54. Lucian Freud har mange barn. Det er blitt hevdet at han har opp til 40 barn utenfor ekteskap . Han har vært gift to ganger. En gang med Kathleen Epstein og en annen gang med forfatteren Caroline Blackwood. Da Lucian begynte å male seriøst, så han mer på malingen som et trassig medium på veien til å utvikle et bilde enn dekorasjon og pynt til lerretet . Det var faktisk en mann ved navn Francis Bacon som lærte ham å male . Bacon var en impulsiv og gløgg lærer. Han lærte Lucian å male med veldig gode resultater. Men Lucian utviklet seg videre på egenhånd. Han ble en maler som man kunne tolke på veldig mange forskjellige måter og lagde veldig mange forskjellige typer bilder. Bestefaren til Lucian er forøvrig den kjente nevrologen og filosofen Sigmund Freud. Freud utviklet en verdenskjent psykoanalyse som gikk ut på skille mellom det bevisste, det underbevisste og det som lå mellom. Han hadde teorier om at det vi opplever som barn er med på å påvirke og styre psyken vår som voksne. Disse teoriene preget Lucian da han malte, og han tenkte mye og gikk inn i seg selv, i underbevisstheten, for å søke inspirasjon.