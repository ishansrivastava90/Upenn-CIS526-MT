في عام 1343هـ وبالتحديد على الساحل الشرقي للجزيرة العربية ابان موسم الغوص وبينما كانت سفن الغوص متواجدة على المغاصات للشروع في عملية الغوص صباحا، وكانت اكثر السفن على مغاص يقال له " الديبل " بينما بقية السفن الغوص متفرقة على المغاصات الأخرى كمغاص داس – حاولول - ابا الحنين – جنة – حولي – اشتيه.. وغيرهن بعدما بدات العاصفة ونزول الأمطار كنا نرى السفن تتلاطم مع بعضها وكنا نرى انفسنا ندور في نفس المكان حتى قد اكثرنا وعيه وطارت الامواج بمركبنا بعيدا, وعندما هدأت العاصفــة تفقدنا بعضنا وكنا _ اهل مرات خمسة بحارة _ من ضمن الناجين ومركبنا تتساقط منه الحطام ونحن في ذعر شديد ولا ندري في أي مكان نحن لا نرى الا السمــاء والماء فاتجهنا بالدعاء والاستغاثه بالله وقراءة القران... وبعد عدة ايام من ضياعنا وعند الفجر شاهدنا على بعد أناس في مركب صغير فاتجهنا لهم فعرفوا اننا ضائعين وانقذونا بالماء والطعام وبدات فينا الحياة وتعجبوا من حالتنا وحالة مركبنا واخبرونا اننا عند الشواطئ العمانية ففرحنا وبقينا في عُمان عدة ايام لإصلاح مركبنا ثم عدنا مع النوخذه وبحارته إلى البحرين إلى ان من الله علينا بالنجاة وكانت خاتمة البحر وتوديعة. يا حـظ قلبي يـــــــــــــــوم ارفع النــاف يشــــــــــــــــــــوفه الي من بعيـد يجينا و احذف لها حبــال يمين ومجـــــداف عنها يســـــــــــار وواحـــــد من يمينا و يا ليت منهو ما تعــــــرف بالاسياف و لا مشى في ديـــــــــــــــرة المشكلينا و لا ركب ما شوة بينهــــــــــــــا ساف موج البحر قام يتلاطـــــــــــــــــم علينا و يا ليت منهو ما غـــرف له بمغراف في طول ليله والمـــــــــــــــلا نايمينا في غــبة والنو جـــــــــــــا له ترزاف غربيــــــــــــــــــــــــة هبت علينا بحينا تمت وصلى الله على سيــد الاشراف عداد من زار الحــــــــــــــــــرم حاجينا مامونة تقطع افجــــــــــــــــوج الاخبــة ما ساقها العمــــــــال بين الســـــــواني ولا صدرت بالغرب ماهــــــــــــا تصبــة الصبح تسرح من ديــــــــــــار ابن ثاني وفي يوم ثالث صلب جـــــــــــــــدي تنبه تنصا عضيدي واخبــــــــره وش جـــاني غطا على الموج في وســـــــــــــط غبة الطبعـــة الخطـــــــــــرة خطرها غطاني مـــــــــــــــــوج البحر في غبته مطلحبة عمري إذا ميـــــــــــــــر الله اللي وقاني كله ســــــــــــــــــــوال الي ضناها تحبه لـــــــــــــــوا عشيري بي يصيبه اجنابي لا قيل نـــــــــاصر عاصر المـــــوج ذبه طلب المعيشة مثل غيري حــــــــــــداني افدا بعمــــــــــري غيص في كــــل غبه صلب جدي = أخية عبد الرحمن انا مــــا تهيا لي ابعمـــــــــري وهالني أحــذا ليلة سوداء على اللي ســــرابها يوم على الديبل تطبع بهــــــــــا الخشب كم واحـــد جت قدرته مـــــــــــــا درابها ضربنا بنصف الليل نصــــف من الشهر شهر ربيع اول ابعـــــــــــــــدة احسابها دالوب غــــــــــــــريبة من الله أمطبعــة ثلاث ســــــــــــــــــــاعات تنفض ربابها و اللي ضرب بالـمــوج مــــوجه يشيلنا شفنا الهوايل يــــــــــــــوم زاد اقتلابها في غبة والموج يـــــــــركب على الدقل يوم هدير القــــــــــــــــــوع يقلب ترابها تفرقوا من غير عقــــــــــــــــــد وجيرة ونفوسهم اللي مــــــــــــــا يعدد حسابها لا هوش غلمان نهـــــــــــوش أو نمتنع ولا عبلة بيضاء نـــــــزين هضابهـــــــا كم جالبوت بـــــــــــــــــوال الموج ثبرت ضاعوا جـزاويها وقصـــــوا خــــرابها يامـــــــــا غـــدابه من صبي وشــــايب و من نـواخذا غالي ومــــــــال غدابها و اهل الكباير خصهـــــــــــــا الله بذنبها جمها أبو سط الهيـر وعجـــــــل ذهابها ولون وآل العـــــــــــــــــرش زاد بدقيقة ما راح منا من يـــــــــــرد ابجوابهــــــا مير انه نشر الرجمة وسلــم عشيرهم تسعين كله راح فيها ومــــــــــــــــا بها في راس تنورة دفـــــــــــــــــــن جنازيز وفي سيف جدة يذكرون الغثـــــــــا فيها و اخلاف ذا ياراكب فــــــــــــــــوق حرة منجوبة ناقينها من كل اركــــــــــــــابها إلى ان يصل في نهاية القصيدة.. يجيك كل مشــورب يطلب الخبــــر ينشد عن الطبعـــــــــــــــة وش اللي جرابهـا ينشد ونابه غايصين في نواجــــــــــــذه و صدره مقابيسه يــــــــــــزيد اشتبابهـا ينشــد وربعــه مدرســــــــات اعلومهم توحي النســــــــــاء تقنب قنيب اذيـابهـا تبكي ارجال تطلب العز أصبحـــــــــــــوا طعام لحيتان البحـــــــــــــر في غبـابهـا تبكي عشير مرمسات علومــــــــــــــــه تبكي وهي مـــــــــــــا قللت في ثيابهـــا ان طاولت جينا وشـــــــــــــافوا وجيهنا ونفوسنا الوالي على مـــــــــا نوا بهـــا