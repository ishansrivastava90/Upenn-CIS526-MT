Також для дослідження моноліта відправляєтсья китайський космічний корабель «Шен». Під час дозаправки на супутнику «Європа» китайська експедиція гине від нападу невідомого об'єкта. Єдиний виживший член екіпажу передає по радіо подробиці. Команда відновлює функціонування корабля «Дискавері 1» і вводить в дію штучний інтелект ХАЛ-9000. Комп'ютер повідомляє всі подробиці попередньої експедиції а також мотивує свої дії, які привели до загибелі попереднього екіпажу. В цей час Девід Боуман контактує з доктором Хейвудом Флойдом і просить його якомога швидше покинути орбіту Юпітера. Якщо ви пробудете тут більше 15 днів, каже він, то загинете. Моноліт ТМА-2, що тисячі років перебував на орбіті планети, переміщується до її поверхні. Вчені спостерігають дивовижне явище — замість одного моноліта з'являється два і їх кількість росте в геометричній прогресії. Проблема швидкого виходу з орбіти — в магнітному полі планети. Космічний корабель може розвинути достатню тягу лише у певних положеннях на орбіті, в так званому «вікні». Команда «Олексія Леонова» вирішує використати другий корабель як ракетоносій однак штучний інтелект ХАЛ-9000 бачить в цьому свою загибель. Його творець, інженер Чандра в довгій розмові переконує ХАЛ-9000 допомогти врятуватися людям. Юпітер починає перетворюватия на зірку. Девід Боуман повертається на «Дискавері 1» щоб віддати останній наказ ХАЛ-9000 — відправити по радіо повідомлення «ВСІ ЦІ СВІТИ — ВАШІ, ОКРІМ ЄВРОПИ. НЕ НАМАГАЙТЕСЯ ВИСАДИТИСЬ НА НІЙ». Корабель руйнується під дією випромінювання зірки, однак Боуман забирає свідомість ХАЛ-9000 із собою і перетворює його на сутність подібну до себе.