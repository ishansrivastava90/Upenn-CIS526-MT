VIII-IX a. į anksčiau baltų – jotvingių, Dniepro baltų gyventas teritorijas pradėjo keltis slavai, susiformavo jų gentys – krivičiai, dregovičiai, radimičiai, kurie vėliau tapo baltarusių etnoso pagrindu. Tai buvo žemės ūkiu besiverčiančios gentys, prekiavusios žemės ūkio produktais, kailiais, medumi, vašku. IX-XII a. dabartinės Baltarusijos šiaurėje išaugo aplinkinėse teritorijose dominuojanti Polocko kunigaikštystė. Tarp didesnį vaidmenį turinčių kunigaikštysčių galima paminėti Turovo kunigaikštystę pietuose. Polocko kunigaikštystė anksti tapo faktiškai nepriklausoma nuo Kijevo Rusios, plėtė savo įtaką į kaimynines baltų teritorijas. Polockas pagal savo įtaką konkuravo su kitais Rusios centrais – Kijevu ir Novgorodu. Turovo kunigaikštystė ilgą laiką buvo glaudžiai susijusi su Kijevu. Nuo to laiko Lietuvos ir Baltarusijos istorija beveik 600 metų buvo glaudžiai susijusi. Rusinų gyvenamos teritorijos užimė didžiąją dalį valstybės, todėl Lietuvos didieji kunigaikščiai ėmė vadintis ir Rusios valdovais bei pretenduoti valdyti visas Rusios žemes. Lenkijos karaliumi ir tokiu būdu didžiulės valstybės, apimančios baltų ir slavų žemes, valdovu. Kartu Jogaila priėmė katalikų tikėjimą ir pakrikštijo LDK pagonis. Po Lietuvos krikšto katalikai tampa faktiškai proteguojamais prieš pravoslavus LDK kilminguosius. XVII a. regione nuolat vyko karai tarp Rusijos, Abiejų Tautų Respublikos ir Švedijos. Per Šiaurės karą 1700–1721 m. žuvo apie pusė dabartinės Baltarusijos teritorijos gyventojų, panašiai, kaip ir per LDK bei Maskvos karą 1654 -1667 m. Vilniuje, Gardine ir Minske posėdžiaudavo LDK Vyriausiasis Tribunolas. Gardino seime 1793 m. buvo patvirtintas II Abiejų Tautų Respublikos padalinimas. Rusijos imperijos sudėtyje Baltarusija priklausė Minsko, Mogiliovo, Vitebsko, Smolensko ir Gardino gubernijoms, taip pat dalis jos įėjo į Vilniaus ir Kauno gubernijas. Ukrainoje panaikinta unitų bažnyčia, o gyventojai priversti pereiti į pravoslavų tikėjimą. 1840 pradėjo veikti rusų teisminis kodeksas, o Baltarusijos termino vartojimas buvo uždraustas.  Baltarusijos bajorija ir kai kuri valstiečių dalis vadovaujant Kostui Kalinauskui bei Sierakauskui dalyvavo 1863 metų lenkų-lietuvių sukilime. Kartu su liberalizacijos banga Rusijos visuomeniniame gyvenime 1860-1870 m. pradėjo rodytis publikacijos baltarusių kalba. Baltarusių kalba buvo diskriminuojama ir įteisinta tik po 1905 m. revoliucijos, nors ir tada neleista šia kalba mokyti mokyklose. Rusijos pilietinio karo metu, kuris palietė ir Baltarusiją, šalis pateko į komunistų rankas ir 1919 m. sausį buvo sudaryta Lietuvos-Baltarusijos Tarybų Respublika. Vakaruose Lenkija vadovaujant maršalui J. Pilsudskiui stengėsi perimti kuo didesnę dalį Baltarusijos į savo rankas, kad ten galėtų paskelbti nepriklausomą valstybę, sietiną su Lietuvos Didžiosios Kunigaikštystės tradicija, kuri būtų sujungta su Lenkija. Po Lenkijos puolimo 1919 m. ir neilgo karo tarp Lenkijos ir Rusijos 1920 m. Baltarusija buvo padalinta – dalis atiteko Lenkijai, o dalis tapo Baltarusijos Tarybų Socialistine Respublika. Lenkijoje Juzefo Pilsudskio ir socialistų palaikyta Baltarusijos autonomijos idėja susilaukė griežtos kritikos, ypatingai iš nacionalistų dominuojamo Seimo. Nepaisant to, baltarusiai buvo atstovaujami parlamente, turėjo savo mokyklas ir visuomenines organizacijas, kurios kuo toliau tuo labiau buvo diskriminuojamos lenkų valdžios. Dėl Černobylio katastrofos Ukrainoje dideli Baltarusijos plotai tapo radioaktyviai užteršti. 1991 m. rugpjūčio 25 d. Aukščiausioji Taryba paskelbė Baltarusijos TSR nepriklausomybę, šalies pavadinimas buvo pakeistas į Baltarusijos Respubliką. 1999 m. gruodžio 8 d. Buvo pasirašyta sąjunginė Baltarusijos ir Rusijos sutartis, kuri praplėtė abejų šalių bendradarbiavimą ir sukūrė sąjungos valdančius organus. 2000 m. gegužės mėn. Rusijos prezidentas Vladimiras Putinas ir A. Lukašenka susitarė dėl vienos valiutos įvedimo perspektyvos. Tuo pat metu 2002 m. Putino pasiūlymai dėl abiejų šalių susiliejimo buvo piktai atstumti A. Lukašenkos.
