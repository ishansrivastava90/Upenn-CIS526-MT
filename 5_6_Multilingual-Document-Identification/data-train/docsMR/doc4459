মৌর্য রাজবংশের সূচনা হয় আনূমানিক খ্রিস্টপূর্ব ৩২৪ অব্দে। চন্দ্রগুপ্ত মৌর্য ছিলেন মৌর্য রাজবংশের প্রতিষ্ঠাতা। এই মৌর্য রাজবংশেই প্রচীন ভারতের অন্যতম শ্রেষ্ঠ শাসক সম্রাট অশোক এর জন্ম হয়। মৌর্য বংশের রাজারা চতুর্থ- তৃতীয় খ্রিষ্ট পূর্বাব্দে প্রতিষ্ঠিত মৌর্য সাম্রাজ্যের শাসনকর্তা ছিলেন। মগধের নন্দ বংশীয় রাজবংশকে পরাজিত করে চন্দ্রগুপ্ত মৌর্য সাম্রাজ্য প্রতিষ্ঠা করেন। এ কাজে তাকে সাহায্য করেন চাণক্য বা কৌটিল্য নামে খ্যাত বিচক্ষন ব্যক্তি। কথিত আছে যে, নন্দ বংশীয় রাজার কাছে অপমানিত হয়ে চাণক্য ভিন্দিয়া অরণ্যে চলে যান। সেখানেই চন্দ্রগুপ্তের সাথে তার সাক্ষাত ঘটে। আলেক্সান্ডার এর আক্রমণের পর ভারতীয় দের মধ্যে এককেন্দ্রিক সাম্রাজ্য ব্যবস্থা গড়ে তোলার প্রচেষ্টা লক্ষ্য করা যায়। সেই চিন্তাধারার অনুসারী চন্দ্রগুপ্ত ভারত উপমহাদেশে আলেক্সান্ডারের উত্তরসূরী ম্যাসিডোনিয়ান সেনাপতি সেলুকাস নিকেটর কে পরাজিত করেন।এভাবে মৌর্য সাম্রাজ্যের অবস্থান সুসংহত হয়।  মৌর্য সাম্রাজ্য বাস্তবে ভারতের প্রথম বৃহৎ আকারের এবং শক্তিশালী সাম্রাজ্য ছিল।