Benzen je brezbarvna, zelo lahko vnetljiva tekočina sladkega vonja, ki dobro raztaplja maščobe, smole, zdravil, plastičnih mas, sintetskega gumija in barvil. Uporablja se kot dodatek k bencinu, vendar je zaradi karcinogenosti njegova uporaba omejena. Pridobiva se iz premogovega katrana, nekaterih frakcij nafte ali sintetsko.  Sodeč po njegovi strukturni formuli bi ga imenovali cikloheks-1,3,5-trien,  kar pa ni pravilno, ker nima stalnih dvojnih vezi. Benzen je namreč π vezmi, zato je zanj bolj primerna skeletna formula z včrtanim krogom, ki ponazarja kontinuirni elektronski oblak. Med kemiki se je postopoma razvilo spoznanje, da je benzen samo ena od njemu sorodnih snovi, ki jih je August Wilhelm Hofmann leta 1855 kot prvi poimenoval  "aromati". Takšna delokalizacija elektronov se imenuje "aromatičnost" in daje benzenu veliko stabilnost.  Povečana stabilnost je osnovna lastnost vseh aromatskih molekul in po njej se razlikujejo od nearomatskih cikličnih molekul. Delokalizirane lastnosti vezi se pogosto prikažejo s krogom znotraj šestkotne razporeditve ogljikovih atomov. V organski kemiji velja pravilo, da se ogljikovi atomi v obročih ne označujejo. Do druge svetovne vojne se je večino benzena proizvedla iz lahkega koksnega olja, ki je stranski produkt koksanja premoga. Po leti 1950 so začele potrebe po benzenu naraščati, predvsem zaradi rastoče industrije plastičnih mas, kar je privedlo do proizvodnje benzena iz naftnih derivatov. Trenutno se večina benzena proizvede nafrtnih derivatov in samo še majhen del iz premoga. V procesu, ki je zelo podoben katalitskemu reformingu, se kot surovina uporablja utekočinjeni  naftni plin, ki je sestavljen predsem in propana in butana. Proces v grobem poteka tako, da v reakcijo vstopata dve molekuli toluena. Metilna skupina iz ene molekule se odcepi in se nato veže na drugo molekulo. V nekaterih katalitskih procesih poteka reakcija v korist ksilena. V laboratorijih se kot topilo namesto benzena uporablja toluen, ki ima podobne lastnosti, ni toksičen in je uporaben na večjem temperaturnem območju. Benzen se je uporabljal kot osnovno raziskovalno orodje v različnih poskusih, med drugim za analizo dvodimenzionalnega plina. Kratkotrajno vdihavanje visokih koncentracij benzena lahko povzroči smrt, vdihavanje nizkih koncentracij pa povzroči zaspanost, vrtoglavico, povišan srčni utrip, glavobol, drhtavico, zmedenost in nezavest. Zaužitje večjih količin benzena povzroči bruhanje, razdraženost želodca, vrtoglavost, zaspanost, krče in smrt. Dolgotrajno izpostavljanje benzenu povzroča okvaro kostnega mozga, posledice pa so anemija, krvavitve in oslabitev imunskega sistema, kar poveča verjetnost infekcij. Benzen povzroča tudi levkemijo in druge oblike krvnega raka. Študije na živalih so pokazale manjšo porodno maso mladičev, zakasnitev razvoja kostnega mozga. Ugotavljanje prisotnosti benzena v organizmu je možna samo kmalu po kontaminaciji ali pri zelo visokih sprejetih količinah, ker se zelo hitro izloča iz krvnega obtoka. Ugotavljanje izpostavljenosti z analizo urina je težavno, ker enaki metaboliti nastajajo tudi iz drugih virov.