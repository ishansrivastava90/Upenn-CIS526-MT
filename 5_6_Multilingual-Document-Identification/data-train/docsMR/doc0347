6-aastasena hakkas Wiera laulma lastekooris. Maarja-Magdaleena kihelkonnakoolis. Seal paistis ta silma oma lauluandega. Maarja-Magdaleena koori koosseisus võttis ta osa ka I üldlaulupeost. Pärast kihelkonnakooli lõpetamist asus ta Vanemuise" seltsi kooris. Selleks pidi ta loa küsima ka oma meistrilt, kes selle lahkesti andis, kuna isegi armastas laulda. Lauluharjutuste õhtul pidid Wiera kõige hiljem kell pool kaksteist kodus olema. Peagi oli Wiera tegev ka seltsi orkestris, juhatas viiulikoori ning oli muuseas ka etteütleja Lydia Koidula algupärandi "Säärane mulk ehk Sada vakka tangusoola" lavastuses 1871. aastal. Samal ajal käib Wiera Tartu Saksa Käsitööliste Seltsi etendustel, et oma silmaringi avardada. Ta jälgis hoolega näitemänge ning tegi oma taskuraamatusse märkmeid ja plaane. 1878. aastal valiti Wiera näitemängu, laulukoori ning orkestri juhiks. Selts lubab talle kindla protsendi oma ürituste sissetulekust. Wiera jättis tisleriameti ja pühendas end täielikult teatrile. Temast saab esimene kogu oma tööjõu teatrile pühendanud eestlane. 1884-1886 tegutses ta algul näitejuht A. Mägi, hiljem Ludvig Menningu abilisena. 8. juunil 1888. aastal toimub muutus Wiera ja seltsi vahekorras. Selts sõlmis temaga lepingu, mille alusel oli Wiera kohustus "oma kulu ja kirjadega" korraldada kõiki seltsis läbiviidavaid näitemänguõhtuid, kontserte ja nn kuuõhtuid. Näitetrupi juhatamine läks Wiera kätte. 1890. aastal keelati võimude poolt ära näitemängude esitamine "Vanemuise" seltsis. Seetõttu asus Wiera taotlema iseseisva teatriettevõtja ametlikku nimetust. 1891. aastal saigi ta õiguse organiseerida omal majanduslikul vastutusel teatritruppe ning anda nendega etendusi tervel Venemaal. "Vanemuise" näitetrupi juhina tegutses Wiera kuni seltsimaja põlemiseni Estonia ja Vanemuine talle tuluõhtud korraldasid ning suurest kitsikusest päästsid. Wiera suri Tartus 26. märtsil 1919. Tema surma kohta eksisteerib kaks varianti. Esimese kohaselt kukkus ta kokku ühel õhtul, kui läks vastu tuppa tulnud ajalehepoisile. Kutsutud tohter olevat konstateerinud peaaju rabandust ja silmapilkset surma. Teise versiooni kohaselt olevat ta surnud üksinduses ja leiti alles mitu päeva pärast surma. August Wiera on maetud Raadi kalmistule Amalie Konsa ja Karl Menningu kalmude lähikonda. Näitemängude puhul ei püstitatud kõrgeid kunstilisi või esteetilisi eesmärke, sest publik ootas teatrilt eelkõige meelelahutust. Paljud näitlejad, eriti naisnäitlejad esinesid varjunimede all, kuna tol ajal peeti näitlemist paheliseks ja amoraalseks tegevuseks. Wiera, August Wiera, August Wiera, August Wiera, August