1921 m. Užpolevičiaus dvaro pastate įkurta Ratkaučiznos pradinė mokykla. Namas, statytas 1830 metais, 1931 m. buvo perstatytas. Iš Ratkaučiznos dvaro žemės 1925 m. mokyklai perduota 1,9494 ha. 1 ha buvo pirmos rūšies žemės, o 0,9494 ha – antros rūšies. 1922 m. dirbo mokytojas Aleksandras Valančius. Tada mokėsi 30 mokinių. Mokykloje buvo trys klasės, antrokai ir trečiokai mokėsi iš ryto, o pirmokai ateidavo po pietų. 1930 m. dirbo Ona Kadžienė. Tada buvo 45 mokiniai. 1931 m. mokė Konstancija Grinkevičaitė, 1932 m. dirbo Bronė Grinkevičiūtė. 1933 m. Sofija Razumaitė, mokyklos sąraše buvo 83 mokiniai, visi vyresnio amžiaus. 1933 m. Deltuvos valsčiaus savivaldybių pinigų. 1937 m. gruodžio 15 d. mokyklos lankymo apyskaitoje mokykla jau vadinama Dainavos pradine. Tada vedėja dirbo M. Kavaliauskaitė, o mokytoja – M. Lebedienė. 1939 m. mokyklai vadovavo E. Gvildaitė-Liaudinskienė. Ji rašė Ukmergės apskrities Valdybai ir prašė mokyklą aprūpinti vienu kibiru, vienu skardiniu kubilu virintam vandeniui, dviem skardiniais puodukais, pritaisytais prie kubilo grandinėlėmis, vienu skardiniu praustuvu su mechanišku vandens padavimu ir indu, panaudotam vandeniui nutekėti. 1939 m. sausio 10 d. raštu mokyklos vedėja prašė Dainavos pradinės mokyklos patalpose padaryti remontą, kad naujus mokslo metus galima būtų pradėti tinkamose patalpose, nes žiemą būna labai šalta, ir mokiniai priversti sėdėti su paltais ir pirštinėmis. Dovydiškių pradinę mokyklą. Nuo 1944 m. rugsėjo 1 d. Ukmergės apskrities švietimo skyriaus vedėjo įsakymu Nr.192 į Dainavos pradinę mokyklą vedėja paskirta Elena Arlickienė, mokytoju – Pranas Arlickas. Pageležių aštuonmetės mokyklos direktoriumi, o Elena Arlickienė – tos mokyklos mokytoja. červoncų atlyginimą. O 1948 m. vedėjo alga buvo jau 125 rub., tų pačių metų balandžio mėn. pakelta iki 140 rub. 1949/1950 m. Dainavos pradinėje mokykloje buvo 2 klasių komplektai. 1951 m. inventorizacijos akte suskaičiuota 26 vienetai mokyklos turto už 11 908,15 rub. 1956 m. mokyklą lankė 33 mokiniai. Pažangumas buvo 84,9 %. 3 mokiniai buvo palikti antriems metams, o dviem atidėtas egzaminų laikymas rudenį. 1961 m. mokykloje mokėsi 28 mokiniai, 19 berniukų ir 9 mergaitės, iš jų – 4 antramečiai. Mokykloje dirbo A. Kuzmickienė. 1966 m. Dainavos pradinė mokykla iš Trainių kaimo perkelta į statomą Dainavos gyvenvietę. Mokykla įkurta buvusiame sandėlyje, o 1967 m. – vaikų darželyje. 1966 m. buvo 2 klasių komplektai, mokėsi 75 mokiniai. Dirbo mokytojos I. Grigienė, V. Keblienė, D. Karsokienė. 1968 m. pastačius naują mokyklą, Dainavos pradinė mokykla buvo perorganizuota į Dainavos aštuonmetę mokyklą. Iki 1987 m. mokykla buvo aštuonmetė, 1987-1988 m. - nepilna vidurinė, 1988-1993 m. - devynmetė mokykla, 1993-2000 m. - pagrindinė mokykla. Nuo 1999 m. rugsėjo 1 d. mokykla perėjo prie dešimtmečio pagrindinio mokymo, atidaryta dešimta klasė.