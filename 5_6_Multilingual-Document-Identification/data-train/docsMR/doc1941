Pasvalio rajono Pumpėnų vidurinė mokykla – dieninė, savarankiško mokymosi bendrojo lavinimo Pasvalio raj., Pumpėnuose, Panevėžio g. 53, vykdanti pradinio, pagrindinio, vidurinio ir papildomo ugdymo programas. Įstaigos kodas 190615485. Istoriniuose šaltiniuose pirmą kartą pradinė mokykla, įkurta prie vienuolyno minima Dotnuvos mokyklos 4 klases. Apie 1862 m. tipiniame tam skirtame pastate įkurta pradinė trimetė mokykla. Mokėsi 25–30 mokinių. Buvo mokoma skaityti, rašyti, skaičiuoti ir katekizmo. Po 1863 m. sukilimo įsteigta valdiška mokykla, kurioje draudžiama mokyti lietuviškai. 1864 m. caro valdžios įsakymu buvo uždaryta iki tol veikusi pradinė mokykla. Valdiškoje mokykloje visi dalykai dėstyti rusų kalba. Išimtis buvo daroma tik katalikų tikybos dėstymui. Tačiau žmonės leido vaikus į daraktorių mokyklas. Pumpėniečių ir artimiausių kaimų vaikai į tokią mokyklą rinkdavosi pas Birželių dvaro dvariškę Antanavičienę. Ši moteris savo dvaro rūsyje įsteigė mokyklą ir slapta mokė vaikus. Nuo caro žandarų paslėptoje mokykloje skaityti ir rašyti išmoko būsima mokyklos mokytoja Anelė Urbonaitė, skulptorius Juozas Zikaras. Lietuviškos knygelės pasiekdavo mokinius per knygnešius. Vienas jų – Jurgis Bielinis. 1900 m. iš plytų, suvežtų bažnyčios bokšto statybai buvo pastatytas 15 metrų ilgio 9,5 m pločio ir 3 m aukščio raudonas mokyklos pastatas, senoji dabartinio pastato dalis. Apie 1905 m. į Pumpėnų valsčių valdžia atsiuntė dirbti mokytoją Zubrį, kuris šiek tiek mokė vaikus lietuvių kalbos. Tais pačiais metais į Pumpėnų mokyklą paskirtas dirbti mokytojas Dovydas Vasilijus. Jis dėstė rusų kalbą. Tai ramaus būdo, reiklus, griežtas mokytojas. Mokiniai gerai mokėjo jo dėstomus dalykus. Pumpėnuose jis mokytojavo iki 1914 m. Mokytojas Marčiulionis labai mylėjo vaikus ir mėgo bendrauti su paprastais kaimo žmonėmis. Šie jį vadino „Šviesia Galvele“. Pirmojo pasaulinio karo metais mokykla buvo uždaryta. Mokytoja pasitraukė į Peterburgą. 1918–1919 m. Pumpėnuose buvo dviklasė mokykla. Mokytojavo A. Urbonaitė, V. Poželaitė. 1922 m. atidaryta trečioji pradinės mokyklos klasė. Tų pačių metų lapkričio mėnesį pradėjo veikti vakariniai kursai suaugusiems. Kursus lankė 16 vyrų ir 4 moterys. Įkurta biblioteka, kurios fondas 43 knygos mokytojams ir 70 knygų mokiniams. 1932 m. atidaryta ketvirtoji pradinės mokyklos klasė. Mokyklos vedėju dirbo K. Lapienis. Mokėsi apie 160 mokinių. Apie 1933 m. mokiniai nustojo rašyti grifeliu. 1951 m. septynmetė mokykla buvo reorganizuota į vidurinę mokyklą. 1955 m. išleista pirmoji 32 abiturientų laida. Darbo sąlygos buvo sunkios. Dėl patalpų stokos buvo dirbama dviem pamainomis, trūko inventoriaus, klasės silpnai apšviestos, krosnys kūrenamos malkomis. 1952 m. direktoriaus iniciatyva buvo pradėtas statyti mokyklos priestatas. 1953 m. statybos baigtos. Klasės buvo pereinamos. 1954–1965 m. buvo vieni reikšmingiausių Pumpėnų vidurinės mokyklos istorijoje. Mokykla buvo tikras kultūros židinys. 1962–1963 m. padarytas kapitalinis remontas. Išilgai mokyklos pastato padarytas koridorius, į abi puses išdėstytos klasės. 1970 m. atidarytas naujas triaukštis mokyklos priestatas. Mokėsi per 400 mokinių. Buvo 18 klasių, didelė sporto salė. Pagerėjo darbo ir mokymosi sąlygos, mokyklos materiali bazė.