সনদঃ হাদিসের মূল কথাটুকু যে সূত্র ও যে বর্ণনা পরম্পরা ধারায় গ্রন্থ সংকলঙ্কারী পর্যন্ত পৌছেছে তাকে ইলমে হাদীসের পরিভাষায় সনদ বলে। ইসনাদঃ মুখে মুখে হাদিসের সনদ আবৃত্তি করাকে ‘ইসনাদ’ বলে। মতনঃ সনদ বাদে মূল কথা ও তার শব্দসমূহ হচ্ছে ‘মতন’।  রাবীঃ হাদিস বর্ণনা কারীকে ‘রাবী’ বলে। মুহাদ্দিসঃ যিনি হাদিস শাস্ত্রে পন্ডিত, যিনি হাদিসের চর্চা করেন এবং বহু সংখ্যক হাদিসের সনদ, মতন সম্পর্কে বিশেষ ঞ্জান রাখেন তাকেই মুহাদ্দিস বলে।   মুতাওয়াতিরঃ যে হাদিসের সনদের বর্ণনা কারীদের সংখ্যা এত অধিক যে, তাদের সম্পর্কে মিথ্যা হাদিস রচনার অভিযোগ আনা অসম্ভব বলে মনে হয়, এই ধরনের হাদীসকে ‘হাদীসে মুতাওয়াতির’ বলে। গরীবঃ কোন সহীহ হাদিসের যদি বর্ণনা কারী একজন হন তবে তাকে গরীব হাদীস বলে। হাদিসে কুদসীঃ যে হাদিসের মূল কথা সরাসরি আল্লাহ সুবহানাতায়ালার পক্ষ থেকে এসেছে সেই হাদিসকেই ‘হাদিসে কুদসী’ বলে।  আল্লাহ সুবহানাতায়ালার হযরত মুহাম্মদ সাল্লাল্লাহু আলাইহি ওয়া সাল্লাম কে ওহী অথবা সপ্ন যোগে এই মূল কথা গুলি জানিয়ে দিয়েছেন। তথ্যসূত্রঃ হাদীসের পরিচয়, জিলহজ আলী। -->