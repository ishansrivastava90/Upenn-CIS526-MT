Kuigi nende muusikat kirjeldatakse olevat kui punk/rock, ütlevad bändi liikmed, et nemad ei ole üheltki bändilt inspiratsooni saanud ning et nende muusika stiil on originaalne ja ainulaadne. Nende praegune heli on hoopis midagi muud, kui aastaid tagasi, kui nad alustasid koos mängimist. Bänd eksisteeris koos peaaegu kümme aastat, enne kui nad olid suutelised tegema oma suure läbimurde muusikaäris. Bändi liikmed kohtusid ja mängisid koos ülikoolis Pezz nimelise bändina, kuni aastani 2001. Bänd muutis oma nime ära, kuna nad sattusid oma bändi nimega pahuksisse. Tuli välja, et Ameerikas oli selle nimeline bänd juba olemas ning tolle bändi liikmed kaebasid Pezzi kohtusse ja sundisid nad oma nime ära vahetama. Bändi uueks nimeks sai Billy Talent. Pärast seda õnnestus Benjamin Kowalewiczil sõlmida plaadifirmaga leping, mis lõpuks aitas neil teha läbimurde muusikamaailmas. Billy Talent on teinud kaks plaati, mis mõlemad on Kanadas plaatinum-plaadi staatuses ja nad jätkavad oma edu ja saavutusi laias maailmas. 1993. aastal olid Benjamin Kowalewicz ja Jonathan Gallant bändis nimega „To Each His Own”, kus Gallant mängis bassi ja Benjamin trumme. Hiljem hakkas Benjamin laulma, ning tema asemele kutsuti Aaron Solowoniuk trumme mängima. Ian D'Sa-ga kohtuti bändide võistlusel lava taga. Ian mängis selle ajal oma bändis nimega "Dragonflower". Benjamin kutsus Ianit looma uut bändi koos Gallanti ja Solowoniukiga ning Ian nõustus. Bändi nimeks sai Pezz. Pezz hakkas laule kirjutama, esinema oma lauludega ja hakkas koguma populaarsust. Alguses küll ainult oma koolkonnas, kuid hiljem terves Toronto Indie muusikas. Nende esimene plaat oli odav nelja lauluga demo. See lindistati Ian D'Sa keldris juulikuus 1994. aastal ja nimeks sai see Demoluca. Aastal 1995, panid nad kõik oma vaba raha uue demo-laulu välja andmiseks, mis oli parema kvaliteediga. Kohe nad seda ei avaldanud. Nad tegid veel neli uut lugu ja alles neli aastat hiljem lasid nad oma demo-plaadi välja avalikkusele. Nad jätkasid esinemisi ja kogusid populaarsust juurde. Pärast ülikooli lõpetamist pidid poisid hakkama tähelepanu pöörama teistele asjadele. D'sa õppis animatsioonikunsti ning töötas veidi aega ka animaatorina. Jonathan Gallant sai kraadi ärijuhtimises. Kowalewiczil oli mitu erinevat tööd. Ta töötas näiteks videolaenutuses ning ka autopesijana. Solowoniuk töötas autotöökojas. Kuid isegi kui nad töötasid täiskohtadega, leidsid nad aja ja jõu ning ka raha, et anda välja oma täispikk stuudioalbum "Watoosh". Plaat oli nende jaoks edukas oma maakonnas, kuid suuremat tähelpanu nad ei pälvinud. Nüüd, kus neid tunti nime all Billy Talent, hakkas nende muusika muutuma agressiivsemaks, ning liikus punk/rocki suunas. Jen Hirst oli Benjamini kaastööline raadiojaamas ning Benjamin kutsus ta kuulama nende bändi. Jenile meeldis, mida nad tegid. Hiljem sai Jen tööd Kanada muusikaprodutsentidelt ning ta soovitas Billy Talentit Gawin Brownile, kellest saigi nende produtsent. Teisel albumil on vähem karjumist ja kindlasti on tunda rahulikumat poolt ning vähem viha. Seda sellepärast, et nad olid täiskasvanulikumaks saanud nii meestena kui ka muusikutena. Enamik laule räägivad usaldusest ja igapäevaelu probleemidest ning see võeti kriitikute poolt hästi vastu. Me tahtsime teha midagi erinevat eelnevast, sest me olime suure hüppe teinud muusikas ning inimestena ja me olim palju õppinud oma suhetest. Kõik bändi liikmed on palju läbi elanud ning tegelevad nende probleemidega, mis elus on. Enamasti on plaadi teemaks mahajätmine ja lahkuminek ning usaldus. Need teemad tundusid käivitavat seda plaati. -Jonathan Gallant Kui plaat valmis sai, suundus Billy Talent oma uut plaati maailmale tutvustama. Esimene peatuspaik Euroopas oli Suurbritannia, kus nad andsid rohkem kontserte, kui nad kunagi eales varem andnud olid. Samuti lasti välja ka bändi ainukene live CD, mida oli saadaval piiratud kogustes. Suurbritannia tuuri ajal suri ootamatult ühe bändiliikme lähedane inimene, mistõttu oli ta sunnitud tagasi Kanadasse minema. Sama tegid ka ülejäänud bändi liikmed, kuid nad tulid tagasi kuu aega hiljem, et seal uuesti mängida. Oma esimese Kanada tuuri tegid nad koos Rise against, Anti-Flag, Moneeniga, ning nad esinesid British Columbias, Albertas, Manitobas, Quebec ning lõpuks ka Ontarios. Kui Kanadas kontsertide andmine oli lõppenud, hakkasid nad kohe Ameerika tuuriga peale. Samuti andsid nad järjekordselt uusi kontserte 666. Benjamin Kowalewicz on esile tõusnud uuel Cancer Bats albumil, mis kannab nime "Hail Destroyer". Benjamin laulis sellel albumil ühes loos nimega "Smiling Politely". Samuti on ta kaasa teinud Anti-Flagi uuel albumil, nimega "Bright lights of America", kus ta oli kaasatud laulu "Wake up the town". 5. mail 2008, andis Benjamin lubaduse, et nende uus kolmas album peaks jõudma avalikkuse ette veebruaris/märtsis, aastal 2009. Hiljuti mängis bänd esimest korda oma uut lugu, mis ilmub uuel albumil. Laul kannab pealkirja "Turn Your Back". Album Watoosh! peal võis kuulda mitmeid erinevaid stiile Ska punkist kuni Hip-hopini. Kuid lõppkokkuvõttes ühinesid need muusika liigid, ning see kõik arenes välja nende teisel albumil "Billy Talent". Kuigi bänd ise on öelnud, et nad ei ole tahtlikult üheltki bändilt inspiratsiooni ammutanud, võib ikkagi leida sarnasusi bändidega Refused, Rage Against the Machine ja Fugazi. Need on bändid, mille vastu neil on olnud suur austus. On öeldud, et Billy Talent on kokku pandud kolmes heast bändist. Kergemat sorti Post-hardcore, mis sarnaneb Refused muusikaga. Ning viha ja energia, mis on ammutatud Rage against the machine bändist, kui ka Punk/Rock stiil. Kiirete ja lakkamatute kitarri/bassi ja trummi helide pärast, on muusikakriitikud nende muusika liigitanud Punk/Rockiks. Kuigi sarnasused võivad jääda märkamatuks, on kõik need asjaolud muutnud nende muusika ainulaadseks tänapäevasel muusikamaastikul. Bändis esinevad tugevad ning toored tugivokaalid, mis ühinevad pealaulja vokaalidega ning seda tehes luuakse harmoonilised kõlad. Samuti on nende muusikas suured ja järsud tempomuutused. Kwoalewiczi häält on tunnistatud Kanada kõige haruldasemaks. Oma teisel plaadil, Billy Talent II, muutsid nad jälle oma muusikalist häält. Seekord olid lood rohkem läbi mõeldud, rohkem kooskõlastatud ning rahulikumad ja tasasema tempoga kui nende esimesel albumil. Kuigi see oli rahulikum album kui esimene, oli ikkagi tunda Punk/Rocki tunnet lauludes, kuid vähema karjumise ning rohkem laulmisega. Kuna nad on kogunud kuulsust juurde suurel määral ning muutunud rohkem Mainstream rock bändiks on neid hakatud liigitama Emoks. Seda selle pärast, et nad kannavad igal kontserdil musti riideid, ning vokaalid on tugevad ning valjud. Kuid seda pole kunagi tõsiselt võetud. Bänd ise on öelnud sellise liigitamise kohta, et see on rumal ja naeruväärne ning nende bändil pole mitte mingit pistmist tüüpilise Emo muusikaga ega stiiliga.