தமிழ் இலக்கியத்தில் எண்ணும் எழுத்தும் எப்படி வந்தது? அது எப்படி பயன்படுத்தப்பட்டது? என்பது குறித்த ஆய்வு நூலாக 288 பக்கங்களுடன் இந்திய மதிப்பில் ரூபாய் 90 எனும் விலையில் வெளியிடப்பட்டுள்ளது. முனைவர் தமிழப்பன் தமிழில் இளம் இலக்கியம், முதுகலைப் பட்டம், இளம் கல்வியியல் பட்டம், தமிழில் முனைவர் பட்டம் ஆகியவற்றைப் பெற்றிருக்கிறார். அரசுப்பணியிலிருந்து ஓய்வு பெற்றிருக்கும் இவர் உலகத்தமிழ் நூலக அறக்கட்டளை  எனும் அமைப்பை நிறுவி அதன் மூலம் தமிழின் வளர்ச்சிக்குப் பல வழிகளில் உதவி வருகிறார். பல தமிழ்  மொழி  சார்ந்த அமைப்புகளின் பொறுப்புகளில் இருந்து வரும் இவர் இதுவரை 25 தமிழ் நூல்களை எழுதி வெளியிட்டிருக்கிறார். இந்த நூலில் எனும் தலைப்புகளில் ஆய்வுக் கட்டுரையின் முழுப் பகுதியும் இடம் பெற்றுள்ளது. இது தவிர இந்த ஆய்வு நூலிற்கு ஆதாரமாக விளங்கியவை குறித்த அட்டவணை, பின்னினைப்பு, குறிப்புக்கள் ஆகியவையும் தரப்பட்டிருக்கின்றன. இந்த நூலில் தமிழ் எண்கள் மற்றும் எழுத்துக்கள் குறித்த பல அரிய தகவல்கள் இடம் பெற்றிருக்கின்றன. பழம் தமிழ் எழுத்துக்களையும் எண்களையும் விளக்கும் படங்களும் தேவையான இடங்களில் இடம் பெற்றிருக்கின்றன. இந்நூலில் அச்சிடப்பட்ட போது எழுத்து அளவு குறைக்கப்பட்டுள்ளதால் தொடர்ந்து படிக்க கஷ்டமாக இருப்பினும் இந்நூல் தமிழ் பற்றுதலுடையவர்களுக்கு சிறப்பான நூல்.