விக்கிப்பீடியாவில் புதிய கட்டுரைகளை இயற்றுவது போலவே, ஏற்கனவே உள்ள கட்டுரைகளில் எழுத்துப் பிழை, இலக்கணப் பிழை, தகவல் பிழை களைந்து அவற்றின் குறைந்தபட்ச தரத்தை உறுதி செய்வது முக்கியமாகிறது. ஒரு கட்டுரை இல்லாமல் இருப்பதை விட பிழைகள் மலிந்து இருப்பது விக்கிப்பீடியாவின் நம்பகத்தன்மையைக் கேள்விக்குள்ளாக்கும் என்பதால், இது குறித்த நாம் கூடிய கவனம் செலுத்த வேண்டும். இந்த உரை திருத்தும் பணிகளை ஒருங்கிணைக்க, மேம்படுத்த இந்த உரை திருத்தும் திட்டம் உதவும். இங்கு உரை திருத்தத்தில் ஈடுபாடுள்ளவர்களுக்கான குறிப்புகள் தரப்படும். இஷ்டம் -> விருப்பம். சந்தோஷம் - > மகிழ்ச்சி கஷ்டம் - > துன்பம், முடை, இடர், இடர்ப்பாடு, இன்னல், தடை, இடைஞ்சல் ஸ்மைல் - > புன்னகை விசேஷம் - > விசேசம், விசேடம், சிறப்பு, கொண்டாட்டம் ஷாந்தி -> சாந்தி ஷங்கர் - > சங்கர் மேல் உள்ள எடுத்துக்காட்டுகளைக் கொண்டு, கிரந்தம் தவிர்த்துத் தமிழில் எழுதுவது தற்போதும் பெரு ஊடகங்களிலும் வழக்கில் உள்ளதே என அறியலாம். சில சொற்களைக் கிரந்தம் தவிர்த்தும் சிலவற்றில் கிரந்தம் தவிர்க்காமலும் எழுதுவதற்கு போதிய தமிழாக்க முயற்சிகளும் பழக்கமும் இல்லாததே காரணம். எனவே, கிரந்தம் தவிர்த்து எழுதுவதை ஏதோ புதிய நடைமுறையாகக் கருதத் தேவை இல்லை.