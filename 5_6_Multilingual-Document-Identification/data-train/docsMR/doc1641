Πλούσια Φαναριώτικη οικογένεια. Η οικογένεια άκμασε στην Πάρο, στην Μύκονο, στην Κρήτη αλλά πολλά μέλη της, με σπουδαιότερο τον Νικόλαο Μαυρογένη, εγκαταστάθηκαν στην Κωνσταντινούπολη και συγκεκριμένα στο Φανάρι. Για την απότερη καταγωγή της οικογένειας Μαυρογένη οι απόψεις είναι διφορούμενες. Η πρώτη εκδοχή εμφανίζει τους Μαυρογένηδες ως πριγκιπική οικογένεια του Βυζαντίου που μετά την άλωση της Πόλης, έφυγαν και εγκαταστάθηκαν στην Εύβοια. Η δεύτερη άποψη και πιο επικρατέστερη είναι ότι η οικογένεια Μαυρογένη κατάγεται από τον γνωστό Βενετό στρατηγό Μοροζίνι του οποίου οι απόγονοι μετά τον θάνατο του διασκορπίστηκαν στον Ελλαδικό χώρο. Μετά την κατάκτηση της Καρύστου από τους Τούρκους, οι Μαυρογένηδες φοβούμενοι την εκδίκηση των Τούρκων λόγω της συγγένειας τους με τον Μοροζίνι καταφεύγουν στις Νικόλαου Μαυρογένη ως πρίγκιπα της Βλαχίας αφού πριν είχε διατελέσει δραγουμάνος του στόλου. Την εξέχουσα πορεία της οικογένειας την συνέχισαν και άλλα μέλη της όπως ο Μαντούς Μαυρογένους, η οποία διέθεσε όλη την περιουσία της για τον αγώνα. Στην ελεύθερη Ελλάδα πολλά μέλη της οικογενείας διετέλεσαν αντιστράτηγοι, δήμαρχοι, βουλευτές κ.α. Αξίζει να σημειωθεί οτι υπήρχε και στην Κρήτη κλάδος της οικογένειας, η οποία μάλιστα έγινε ιδιαίτερα γνωστή με την επανάσταση του Μαυρογένη το 1858. Πολλά μέλη της οικογένειας Μαυρογένη πραγματοποίησαν μία σειρά δωρεών στην Μύκονο, στην Πάρο αλλα και σε διάφορα άλλα μέρη. Τα συντριβάνια του Νικόλαου Μαυρογένη, με ημερομηνία κατασκευής Παροικιάς της Πάρου. Επίσης πλακόστρωσε τα γραφικά δρομάκια του χωριού, δώρισε ένα καφενείο στον δήμο, ένα χαμάμ κ.α. Επίσης για πολλά χρόνια η εκκλησία της Εκατονταπυλιανής ήταν υπο την προστασία της οικογένειας Μαυρογένη, η οποία όχι μόνο την είχε ανακατασκευάσει αλλα την συντηρούσε με δικά της έξοδα. Στην πόλη του Βουκουρεστίου η οικογένεια Μαυρογένη άφησε το στίγμα της χάρις τη δωρεά ενός νοσοκομείου απο τον Νικόλαο Μαυρογένη το οποίο φέρει το όνομα του. Δικό του ευεργέτημα είναι και ο ιερός ναός Ζωοδόχου Πηγής στο Βουκουρέστι. Φυσικά κανείς δεν μπορεί να λησμονήσει την προσφορά της Μαντούς Μαυρογένους η οποία πρόσφερε κυριολεκτικά όλη της την περιουσία για τον ιερό σκοπό της ανεξαρτησίας.