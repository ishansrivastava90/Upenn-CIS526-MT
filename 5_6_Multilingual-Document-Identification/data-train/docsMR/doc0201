Dansk pop/rock-gruppe dannet af Hilmer Hassig og Jens Unmack i 1986 som fortsættelse af gruppen Lit De Parade. Hilmer havde oprindelig været med i københavnerbandet Scatterbrain, mens Jens havde en fortid i den viborgensiske gruppe Næste Uges TV. Anmelderne var meget positive over for 1990, og Love Shop modtog i starten af 1991 en Grammy for "Årets popudgivelse". Love Shop spillede sin første koncert nogensinde til Roskildefestivalen samme år - fredag eftermiddag kl. 14 på Grøn Scene med en 13 mands stor besætning og uafbrudt regn udenfor. Dette var gruppens eneste koncert det år. I efteråret 1991 påbegyndte Love Shop indspilningen af et nyt album i Sweet Silence, og Henrik Hall trådte ind som fast medlem. I starten af 1992 krakkede Garden Records imidlertid, og Love Shop skrev kontrakt med Sony Music/Pladecompagniet, der genudsendte debutalbummet som 1990/91 i nyt mix og med en ny rækkefølge af numrene. Desuden kom 12"-en 'Love Shop i remix-helvede' med remix af numre fra '1990/91' begået af Chief 1. Albummet DK med publikumsfavoritten 'Pia Larsen' fulgte i september 1992, og i november og december drog Love Shop ud på deres første turné. Under arbejdet med gruppens tredje album Billeder af verden i 1994 forlod Mikael Dehn Love Shop, men endte med at synge og komponere nogle af de mest ambitiøse og eksorbitante korarrangementer i Danmark nogensinde, med brug af gæstevokalister som Nanna, Jimmy Jørgensen og Willi Jönsson. Det endelige album udkom november 1994. Mikael Dehn spillede afskedskoncert og optrådte sidste gang med Love Shop på Roskilde Festivalen 1995. I 1995 skrev Love Shop otte sange til Teaterkompagniet Metropoles forestilling 'Lipstick Killers', der havde premiere under Århus Festuge. Tre af sangene, 'Ind i dig', 'S.O.S.' og 'Højre hånd', blev udsendt som EP'en 'Playtime' i december. Hilmer havde på dette tidspunkt lavet sit eget studie, og sangene fra 'Playtime' var de første, der blev indspillet her. I sommeren 1996 sendte Love Shop singlen 'Copenhagen dreaming' på gaden. Nummeret endte på albummet Go!, der udkom i maj 1997. På albummet var også flere sange, der oprindelig var skrevet til 'Lipstick Killers'. Albummet var ligesom de tre foregående produceret af Hilmer. 2000 rystede Grammy-nomineringer af sig - én for bedste mandlige sanger og én for bedste album. Love Shop kunne for første gang siden 1995 optræde på Roskilde-festivalen sommeren 2000. Men alt dette blev overskygget af tragedien, hvor otte koncertgæster mistede livet under Pearl Jams optræden. Love Shops koncert på festivalens sidste dag blev holdt i en meget anderledes stemning, end nogen kunne have forestillet sig. Sommeren 2000 blev Grammy-vinderen 1990 omsider genudsendt af Sony Music i nymastered form, men ellers i sin oprindelige udgave - dvs. med sangene i samme rækkefølge og mix som oprindeligt hos Garden Records. 1990 havde i længere tid været umulig at opdrive i pladeforretninger og var blevet et samlerobjekt. I januar 2002 blev Love Shop nomineret til fem Danish Music Awards for bl.a. bedste danske album - dog uden at få én eneste pris med hjem. På samme tid så det igen ud, som om Love Shop var i overhængende fare for at stå uden pladekontrakt. I forsommeren 2002 lukkede den danske A&R-afdeling af MNW nemlig, men Love Shop kunne forblive tilknyttet MNW. Efter den fælles turné med Sort Sol og en række koncerter på sommerens musikfestivaler endte den lange turné efter Anti med en totalt udsolgt koncert i Store Vega i København, og Love Shop kastede sig over at skrive nye sange. For en gangs skyld ville Love Shop udsende et album i forårshalvåret i stedet for at tilbringe de bedste sommerdage i studiet. Den 5. maj blev dette, Love Shops syvende ordinære album, udsendt med titlen National - en ny rekord, det korteste interval mellem to Love Shop-albums. I september 2003 spillede Love Shop seks totalt udsolgte koncerter på seks aftener på seks spillesteder i København. Denne mini-turné, der fik navnen Copenhagen Screaming, blev i foråret 2004 foreviget på live-albummet af samme navn, der udkom på Love Shops eget plademærke, "Fan Star Records". Samme dag, 22. marts 2004, udkom opsamlingsalbummet Sendt fra himlen på Sony Music med udvalgte numre fra Love Shops karriere og en fotobog med fotografen Stephan Bachs billeder fra Copenhagen Screaming-turneen.    Sommeren 2004 meddelte Love Shop, at man ville holde en længere pause, og bandet gav sin sidste koncert inden pausen ved Roskilde Festivalen.    23. november 2004 meddelte Hilmer Hassig, at han forlod Love Shop. December 1995, efter at være trådt ud af Love Shop officielt, udkom Mikael Dehn med en 4 numrers CD med titlen "Går gennem regnen". Pga. hans engagement i erhvervslivet blev den trukket tilbage og er aldrig officielt udgivet og er i dag meget svær at få fat på. Juni 2005 udkom det første soloalbum fra Jens Unmack, "Vejen hjem fra rocknroll". Soloalbum nummer to "Aftenland Express" udkom 26. marts 2007 og ''Dagene løber som heste" d. 23. marts 2009. Marts 2006 udsendte Henrik Hall sit første soloalbum, "Solo". Hans andet soloalbum, "Chok, Suk Og Koma", udkom i februar 2008. Hilmer Hassig blev søndag 16. november 2008 dræbt ved en trafikulykke på Falkoner Allé i København. Han var ifølge Ekstrabladet ved sin død i gang med at indspille musik sammen med sin kæreste, sangerinden Nanna Lüders. I februar 2009 afholdt en række musikere to udsolgte mindekoncerter, der havde til formål at samle penge ind til Hilmers børn. Ved denne lejlighed optrådte en lang række af de grupper og solister, Hilmer havde spillet sammen med eller produceret for i årenes løb - heriblandt Love Shop, der spillede sammen for første gang i næsten 5 år.