בראשית יוני 1944 גויס לשרות העבודה ליד הצבא ההונגרי וכעבור חודשים ספורים נשלחה יחידתו לעבודות כפייה. באפריל 1945 הועלה על "רכבת המוות" לכיוון הרי האלפים, אשר שוחררה ב-2 במאי בעיירה Seeshaupt בדרום בוואריה על ידי צבא ארצות הברית. זנבר חלה בטיפוס הבהרות ולאחר תקופת התאוששות חזר להונגריה והחל בלימודי כלכלה באוניברסיטת בודפשט. במקביל הצטרף לתנועת "העובד הציוני" ובהמשך נתמנה ראש מחלקת ההכשרה של התנועה. בקיץ שר האוצר. זנבר נתמנה ליועץ כלכלי של משרד האוצר ומספר חודשים לאחר מכן לממונה על התקציבים. במסגרת תפקידיו אלו הנהיג יוזמות ושינויים רבים, כגון הכנת תקציב ארבע שנתי משולב בתוכניות פיתוח ענפיות ארוכות טווח. בנושא זה התבקש זנבר על ידי המחלקה הכלכלית של האו"ם לכתוב עבורה ספר הדרכה. כממונה על התקציבים שם זנבר דגש חזק על ייעול פעילותם של משרדי הממשלה. עקב כך הקימה הממשלה ועדת מנכ"לים בשם "ועדת הייעול הבין-משרדית" וזנבר מונה כיו"ר הוועדה. ועדה זו קבעה לה כמטרה לא רק לייעל את השירותים ולשפר את איכותם, אלא גם להקל על האזרחים בקבלת שירותי הממשלה. במהלך שנות השישים היה אחראי על מדיניות השכר של הממשלה, לא רק כלפי עובדי המדינה אלא גם כלפי כלל העובדים במשק. בין השנים 1963 – 1965 היה נושא השכר רגיש ביותר ושביתות פרצו בזו אחר זו. בסערת מערכת הבחירות לכנסת השישית מונו זנבר ועודד מסר, מנכ"ל משרד העבודה, כמכריעים בלעדיים בכל סכסוכי העבודה במשק. כיועץ כלכלי של האוצר הוא היה בין יוזמי ומתכנני "מדיניות המיתון" ב-1965 ושל "עסקת החבילה" המוצלחת ב-1970 בין הממשלה, ההסתדרות וארגוני המעסיקים. בשנים 1970 - 1971 שימש בפועל כשר המסחר והתעשייה, כממלא מקומו של פנחס ספיר שכיהן באותה עת גם כשר האוצר. בתקופה זו נוצר מתח ביטחוני עם מצרים והממשלה נאלצה להטיל מיסים חדשים, בעקבותיהם הייתה סכנה של הווצרות ספירלה אינפלציונית של מחירים. על זנבר הוטל לרכז את פעילות הממשלה בנושא. ההמלצות המרכזיות של הוועדה קראו להעברת מרכז הכובד של אספקת השירותים לאזרחים לידי הרשויות המקומיות, תוך הגדלת הכנסותיהן העצמאיות והרחבת שיקול הדעת שלהן בתחומי פעילותן. זאת לצד קביעת קריטריונים ברורים להשתתפות ממשלתית בתקציבי הרשויות המקומיות וקביעת סל שירותים תקני. המלצות אלו, ברובן, לא בוצעו מחמת התנגדותו של שר האוצר יורם ארידור. במקביל הקדיש זמן רב לפעילות למען ניצולי שואה, הן כיו"ר מרכז הארגונים של ניצולי השואה בישראל והן כיו"ר הוועד המנהל של ועידת התביעות שמרכזה בניו יורק. לקראת הבחירות לכנסת ה-18 הוצב במקום ה-26, האחרון והסמלי, ברשימת מפלגת גיל. המכללה למנהל, לרגל יובלו ה-75, הקימה לכבודו את "מכון זנבר" לחקר הכלכלה הציבורית והעסקית. אוניברסיטת בר-אילן העניקה לו תואר דוקטור לשם כבוד. מטעם ממשלת הונגריה זכה לעיטור האזרחי הגבוה ביותר. בשנת 1951 נישא לברכה ולהם שתי בנות. כיום מתגורר בתל אביב.