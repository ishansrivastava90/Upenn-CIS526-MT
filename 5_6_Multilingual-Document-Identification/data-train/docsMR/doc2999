Macedonialovesyou.eu е интернет страница посветена на Полјакот Станислав Пигоњ и дизајнирана од M2 Graphics и Марек Мантужик. Оваа интернет страница е регистрирана на 13 септември 2007 година и содржи слики, текстови и репортажи од различни делови на Македонија поврзани со убавините на државата и нејзиното историско и културно наследство. Секоја секција е поделена на неколку секции. Секоја секција е составена од слики и репортажи за Македонија проследени со мал текст и карта на местото за кое има слика. Секцијата „Сè за Македонија“ е поделена на четири подсекции кои се наменети за почетници-познавачи на Македонија, за понапредни познавачи на Македонија, сезоните во Македонија и македонските вина и јадења. Секцијата „Убавините на Македонија“ ги претставува природните убавини на Македонија и културното и историското наследство на државата. Покрај овие има уште многу други потсекции. Интернет страната се менува и прилагодува според секое сезонско време, па така има летен, пролетен, есенски и зимски дизајн. Покрај големиот број на галерии и репортажи оваа интернет страница има вклучено и секција со аудио снимени фрази од македонскиот јазик, секција за писма и коментари на посетителите и секција каде луѓе од Македонија испраќаат слики и текстови поврзани со секојдневни настани како што се свадби, излети и слично се со цел поблиску да се претстави Македонија. Оваа секција вклучува и писма од светот кои биле испратени како пофалби до страницата.