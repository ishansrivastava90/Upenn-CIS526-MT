Některé názvy kamenů jsou zvoleny dle českého standardu, který odpovídá klasickým šachům, nejde o doslovné překlady z japonštiny. Japonské znaky jsou však pro evropana příliš složité pro zapamatování, což odrazovalo začátečníky od hlubšího zájmu o tuto hru. Proto byly tradiční hrací kameny „pozápadněny“ nebo „zmezinárodněny“ tak, že se japonské znaky nahradily ikonickými symboly. Toto značení se však příliš neujalo, protože tradiční kameny jsou také rozlišeny velikostí a pro vážného zájemce o hru není problém po krátké době naučit se je rozpoznávat. Krom toho většina literatury pro šógi používá při svém výkladu tradiční japonské značení, proto se „mezinárodní“ značení kamenů používá jen při výkladu pro naprosté začátečníky. Protihráč staví své kameny stejným způsobem ze svého pohledu, sestava je tedy zrcadlově obrácená, jen střelec stojí vždy proti věži a naopak. Hráč nesmí během jedné hry s jedním kamenem dosáhnout stejné pozice 4x po sobě aby tak způsobil věčný šach. Věčný šach není povolen. Hráč není povinen táhnout kamenem, kterého se již dotkl. Krále ani zlatého generála nelze povýšit. V profesionálních i vážných amatérských utkáních hráč, který provede nepovolený pohyb prohrává bezprostředně. Opakováním hra skončí, jestliže stejná herní pozice nastane čtyřikrát po sobě - hra je ukončena remízou. Nicméně jestliže při této situaci nastal věčný šach, hráč který tuto situaci způsobil prohrává. Jiné handicapy jsou také možné, není však univerzálně stanovena jejich náročnost vzhledem k herním systémům. Jestliže je hráč v provedeném tahu oprávněn k povýšení kamene, napíše se za tento tah symbol symbol +, např. P-8c + , pokud je hráč oprávněn k povýšení, ale vzdá se této možnosti, píše se symbol =, např. P-8c =. V handicapovaných hrách bílý začíná hru takže se první tah černého nahrazuje elipsou. Zahájení ve hře šógi je obecně pomalejší než-li je tomu u šachů. To je zapříčiněno větší hrací plochou a méně pohyblivými figurami. Ale proto, že rychlý útok umožní pokládat zajaté figurky za hráčovy linie, je cílem zahájení vybudovat hrad se třemi generály. Existují dva druhy zahájení , které jsou typické ve hře Šógi - statická věž a pohybující se věž. Útočící figury mohou být jednoduše uvězněny za nepřátelskou linií tím, že protihráč vloží do hry pěšce na chráněné pole, čímž zamezí možnosti útěku. Z tohoto důvodu, věže, které mohou utéci pouze jedním směrem, jsou většinou drženy v bezpečné vzdálenosti v počátečních fázích hry a podporují z dálky útok slabších figur. Ale jakmile se hra otevře, povýšená věž je zvláště nebezpečnou figurou, pokud se dostane nepříteli do týla. Král je také velmi náchylný k tomu, aby byl zabarikádovaný svými vlastními pěšci bez možnosti úniku. Takže poslední záchranou krále je otevřít mu cestu mezi pěšci. Král je na volném prostoru více odolný proti šach-matu, zvláště pokud protihráč nemá ve hře dostatek figur pohybujících se o více než jedno políčko. Mnoho počátečních útoků počítá s posunem stříbrného generála, ideálně pak pěšce, ve sloupci, který je krytý věží. Toto je nazýváno „climbing silver attack“. Protože stříbrní generálové mají více možností k ústupu, zatímco zlatí generálove lépe brání figury po svém boku, jsou považováni za útočné figury, zatímco zlatí generálové jsou figurami obrannými. Je tedy časté, že král je bráněn třemi generály, dvěma zlatými a jedním stříbrným. Posunutí pěšce před kopijníkem může otevřít dané křídlo útoku. A proto, když hráč poprvé posune pěšce před kopijníkem, je obvyklé, že protihráč odpoví posunutím protějšího pěšce, za účelem prědejít komplikacím později během hry. Také to umožňuje králi útěk, pokud je napaden ze strany. Protože obrana je při hře Šógi velmi důležitá, a protože jsou figury v této hře relativně pomalé, zahájení má tendenci být mnohem delší než-li je tomu u mezinárodních šachů. Běžně je pro rozestavění obrany potřeba tucet či více tahů a teprve poté dochází k prvnímu útoku. Existuje několik velmi silných obranných postavení, které jsou známy jako hrady. Běžným útokem proti hradu Yagura je posunout koně na straně věže kupředu s pěšcem v ruce a napadnout hrad z jedné či druhé strany. Jestliže bránící odpověděl posunutím pěšcem před kopijníkem, pěšec v ruce utočícího může být vložen na místo protivníkova posunutého pěšce. Pokud se stříbrný generál již pohl, nebo ještě není na svém místě, může být pešec vložen i na jeho místo. 1. posunout věž na levou stranu hrací plochy, nejlépe do čtvrtého sloupce. Tento tah musí být prvním. 2. Přesunout krále na původní místo věže. To zabere tři tahy. 3. Přesunout stříbrného generála vedle krále, tedy o jedno políčko kupředu. 4. Přesunout zlatého generála na levé straně diagonálně nahoru doprava, tak, že je chráněn dtruhým zlatým generálem, který se doposud nepohnul. 1. posunout krajního pěšce o jedno, nebo lépe o dvě políčka kupředu. Tím umožníte králi v koncovce uniknout.