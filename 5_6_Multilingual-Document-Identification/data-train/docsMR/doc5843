ประสิทธิ์ ศิริบรรเทิง เป็นชาวแม่กลอง เกิดที่จังหวัดสมุทรสงคราม เริ่มเข้าวงการประพันธ์ตั้งแต่อายุ 15 ปี  เขียนเรื่องสั้นเรื่องแรก ชื่อ "สุภาพสตรีในชุดดำ" ได้ตีพิมพ์ใน "ไทยใหม่วันจันทร์" เมื่อ พ.ศ. 2486 เข้าเรียนที่เตรียมธรรมศาสตร์ รุ่นเดียวกับ หม่อมราชวงศ์ถนัดศรี สวัสดิวัตน์ และ กายสิทธิ์ ตันติเวชกุล แต่เรียนไม่จบเพราะหันไปทำงานเป็นนักข่าวหนังสือพิมพ์ "อิสระธรรม" ของเจริญ ไชยชนะ และย้ายมาเป็นบรรณาธิการหนังสือพิมพ์ "ไทรายวัน" รุ่นเดียวกับ สมชาย อาสนจินดา และเสนีย์ บุษปะเกษ เป็นเจ้าของฉายา "สาม ส." ช่วงสงครามโลกครั้งที่สอง ประสิทธิ์ ศิริบรรเทิง ออกมาทำนิตยสารรายสัปดาห์ "พวงพยอม" ของ ชานนท์ พวงพยอม แล้วมาตั้งคณะละครเวทีของตัวเอง ชื่อ "ธัญวันการละคร" แสดงที่เฉลิมนคร เรื่องแรกคือเรื่อง "เดนพิศวาส" ตามด้วย "บัลลังก์เลือด"  โดยเรื่องหลังเป็นทั้งผู้เขียนบทประพันธ์ และบทละคร ได้รับความนิยมมาก เมื่อความนิยมสร้างละครเวทีลดลง ประสิทธิ์ ศิริบรรเทิงหันไปทำนิตยสารสกุลไทย และได้รับชักชวนจากเล็บครุฑ จากบทประพันธ์ของพนมเทียน ให้กับบริษัทภาพยนตร์สหนาวีไทย ภาพยนตร์ประสบความสำเร็จอย่างสูง ทำให้ประสิทธิ์มีผลงานเขียนบทภาพยนตร์ต่อมาอีกหลายสิบเรื่อง ประสิทธิ์ ศิริบรรเทิง สมรสกับจงกลณี พุทธิแพทย์ นักเขียนชื่อดัง เจ้าของนามปากกา แขไข เทวิณ  เสียชีวิตเมื่อ พ.ศ. 2529 ด้วยโรคมะเร็ง อายุได้ 59 ปี
