De europummel is een stripverhaal uit de reeks van TV Expres van 3 januari 2001 tot en met 5 november 2001. De eerste albumuitgave was op 13 februari 2002. Tante Sidonia vraagt of Lambik niet voor altijd wil blijven, maar hij gaat niet op haar voorstel in en zaagt het bed in tweeën zodat ook dit plan van tante Sidonia mislukt. Tante Sidonia schopt Lambik het huis uit en is ontroostbaar, Suske en Wiske stellen voor een contactadvertentie te plaatsen en tante Sidonia reageert de volgende dag al op berichten. Ze spreekt met een man af in het stadspark, maar als de man tante Sidonia ziet gaat hij er vandoor. Dan wordt de tas van tante Sidonia gestolen, maar ook weer snel teruggebracht door Frank Pond en ze gaan samen iets drinken. De volgende dag gaan de twee romantisch dineren, maar Frank is erg beschermend en gebruikt zijn pistool om het huis te verkennen. Frank ontmoet Suske en Wiske en tante Sidonia legt uit dat dit haar pleegkinderen zijn, Frank biedt aan de kinderen mee te nemen op een geldtransport. Tante Sidonia blijkt vergeten te zijn om eten te maken en ze gaat met Frank naar de patatkraam, toevallig zijn Jerom en Lambik daar ook en ze eten samen. Frank legt uit dat hij bij een privé-bewakingsdienst werkt die geldtransporten begeleid en hij omet de overgang naar de nieuwe Europese munteenheid begeleiden. Frank brengt tante Sidonia thuis en geeft haar een afscheidskus, Lambik en Jerom hebben alles gezien en vertrouwen de man niet. Lambik en Jerom volgen Frank naar de buitenwijken van de stad en ontdekken dat Frank inderdaad geen goede bedoelingen heeft met tante Sidonia. Lambik en Jerom bewaken het huis en Suske en Wiske merken dat tante Sidonia tot over haar oren verliefd is geworden. Lambik valt in slaap en als Jerom eten gaat halen, valt Lambik met zijn hoofd op het stuur. Frank ontdekt dat Lambik en Jerom voor het gebouw staan en hij bedenkt een plan. Lambik en Jerom volgen Frank en een handlanger naar N.V. Safe Hook en andere bedrijven, de geldauto wordt volgeladen op een gegeven moment springt Frank uit de wagen en begint op Lambik en Jerom te schieten. De auto van Lambik en Jerom knalt tegen een boom en Frank schiet met een bazooka op de geldtransportwagen, de mannen ontsnappen met een andere auto. Jerom is zijn geheugen kwijt door de klap en haalt Lambik uit het autowrak, ze vertrekken van de plek van het ongeval. Wiske wil naar buiten en snapt niet waarom Suske steeds achter zijn computer zit, Frank komt langs en wil Suske en Wiske niet naar buiten laten gaan. Tante Sidonia is dolblij als ze Frank ziet en hoort dan dat Frank bij haar wil komen wonen. De politie vindt de autowrakken en de papieren van Lambik liggen nog in het handschoenenvak. Jerom komt langs het huis van professor Barabas en de professor slaat de klankentapper opnieuw stuk tijdens zijn slaap, als hij Lambik en Jerom ziet worden ze snel naar het ziekenhuis gebracht. Als er berichten zijn over de overval op het geldtransport schiet Frank de tv kapot en tante Sidonia schiet in de stress. Tante Sidonia krijgt een voetenbadje en vertelt Frank dat ze niet nog een gewelddadig incident van hem zal pikken. Suske en Wiske horen Frank in de garage praten met zijn handlanger en de kinderen horen dat Lambik en Jerom in het ziekenhuis opgenomen zijn. Frank merkt dat de hoorn van de haak is en hoort professor Barabas nog om Wiske roepen, hij gaat op zoek naar de kinderen en schiet ’s nachts in het huis. Tante Sidonia pakt haar geweer en eist dat Frank de kinderen, die de geldkoffers in de kofferbak van de auto van Frank hebben gevonden, vrijlaat. Maar als haar geweer afgaat wordt ze door een stuk plafond geraakt en vastgebonden, Frank vertelt dat alles in scene was gezet. Frank zocht een naïeve vrouw waar hij een tijdje bij kon onderduiken. Suske en Wiske worden in de slaapkamer opgesloten, maar kunnen een e-mail naar de krant sturen, ze rekenen er op dat journalisten alles voor een sensationeel verhaal zullen doen. De volgende dag is het huis omsingelt door de pers en politie en Frank gebruikt de vrienden als gijzelaar. Professor Barabas kijkt naar de gebeurtenissen op tv in het ziekenhuis en hij hoort dat Frank een helikopter wil. De handlanger van Frank wil zich overgeven, maar hij wordt neergeschoten door Frank. Tante Sidonia schreeuwt de naam van Jerom, waardoor hij zijn geheugen terug krijgt. Jerom gaat met Lambik naar het huis van tante Sidonia, maar doordat hij sneller dan het licht rent komt hij even in de toekomst terecht. Jerom bevrijdt zijn vrienden en Frank slaat Lambik neer, maar dan daagt Jerom hem uit tot een gevecht. Frank wordt natuurlijk overwonnen en ingerekend door de politie. De vrienden omarmen elkaar en Lambik vertelt dat ze een schadevergoeding zullen krijgen omdat het huis toch niet illegaal was en dus onterecht is gesloopt. Jerom vertelt dat hij een nieuwe baan heeft, hij moet de euro-geldtransporten begeleiden en wil voortaan Jeurom genoemd worden. Suske en Wiske gaan eindelijk naar buiten en willen weer op avontuur. Europummel