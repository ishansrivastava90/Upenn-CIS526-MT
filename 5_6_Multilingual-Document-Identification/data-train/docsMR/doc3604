Let spoločnosti letiska Heathrow na newyorské letisko Johna Fitgeralda Kennedyho bol ukončený odpálením plastickej trhaviny teroristických útokov 11. septembra 2001 ako najväčší teroristický útok na občanov USA, vďaka celkovému počtu 189 obetí z tohto štátu. Podľa neskoršieho vyšetrovania bolo znalcami z oblasti pyrotechniky a bombových útokov zistené, že nálož plastickej trhaviny vybuchla v prednej časti batožinového priestoru. Podľa expertíz bolo použité k detonácii niečo medzi 340 až 450 gramov Semtexu. Trosky lietadla boli rozptýlené na území celkom 845 kilometrov štvorcových, k čomu prispel vietor s rýchlosťou 190 km/h. Geologickou stanicou v Eskdalemuir neďaleko Lockerbie boli zaznamenané seizmické otrasy s hodnotou 1,6 stupňa Richterovej stupnice. Pilot spoločnosti British Airways kapitán Robin Chamberlain, letiaci na linke Glasgow – Londýn, v tom čase v blízkosti mesta Carlisle, spozoroval a následne ohlásil veľký výbuch v onej oblasti. Takto znejú oficiálne správy o motíve, avšak existujú aj iné teórie a iní atentátnici, ako napríklad spojitosť výbuchu so štyrmi pasažiermi v podobe agentov CIA, údajne prevážajúci väčšie množstvo heroínu a peňazí. Spočiatku jedna z hlavných vyšetrovacích verzií a dodnes pomerne často uvádzaný motív, mala byť odveta arabských radikálov, popri Iráne, za zostrelenie dopravného lietadla Airbus A300 s 290 ľuďmi na palube, let Iran Air 655, uskutočnené americkou armádou o šesť mesiacov skôr. Jeden z najväčších teroristov Abu Nidal mal podľa inej teórie byť mozgom atentátu. Podľa teórie Joe Viallsa spôsobili detonáciu rádiové vlny a ďalšie. Po zozbieraní základných poznatkov a identifikačných objektov bola vykonaná umelá rekonštrukcia detonácie trupu lietadla, čím sa zistilo, kde sa začalo lietadlo rozpadať a akú silu výbuch mal. Zistilo sa, že výbuch mal svoje "epicentrum" v prednom batožinovom priestore, konkrétne pod písmenom "P" v nápise Pan Am. Predná časť lietadla sa od trupu oddelila počas len troch sekúnd od výbuchu. V neskôr nájdenej čiernej skrinke bolo v dobe od detonácie zaznamenaných iba 180 milisekúnd šumu, pri ktorých bolo zariadenie uvedené mimo prevádzku. Počas trojročného vyšetrovania, na ktorom sa okrem polície z Dumfries a Galloway podieľala aj americká FBI, bolo vykonaných 15 000 výsluchov. 13. novembra 1991 bolo vznesené obvinenie z vrážd proti Abdelovi Bassetovi Ali al-Megrahimovi, líbyjskému príslušníkovi tajných služieb a veliteľovi stráženia Libyan Arab Airlines, ďalej potom proti Laminovi Khalifah Fhimahovi, vedúcemu mužovi na letisku Luqa na Malte. Ďalej boli od OSN uvalené sankcie na Líbyu, na čele s generálom Muammarom al-Gaddafim. Hlavné pojednávanie prebiehalo na neutrálnej pôde v holandskom Camp Zeist. 31. januára 2001 bol Megrahi odsúdený za vraždu s dobou pobytu 27 rokov vo väzení. Fhimah bol oslobodený. Megrahiho odvolanie bolo zamietnuté 14. marca 2002. Odvolal sa ešte k Európskemu súdu pre ľudské práva, ktorý oslobodenie viny označil za neprípustné. V októbri sa opäť u škótskych právnych inštitúcií odvolal. Megrahi si svoj trest odpykáva vo väznici mesta Greenock, západne od Glasgowa. Tento rozsudok však vyvolal mnoho rozporuhodných reakcií a mnoho otázok. Existuje veľa ľudí, ktorí si myslia, že rozhodnutie súdu bolo vykonštruované a s politickým podtextom. V auguste 2009 bol z humanitárnych dôvodov škótskou exekutívou prepustený Megrahi, pretože má podľa lekárov rakovinu prostaty v konečnom štádiu. Kvôli možnosti prepustenia zo zdravotných dôvodov sa predtým vzdal odvolania proti trestu, ako to vyžadujú britské zákony. Podľa lekárskych špecialistov a aj podľa nájdených tiel obetí sa malo za to, že niektorí jedinci neupadli do bezvedomia, prežili výbuch aj následný pád do nižších, na kyslík bohatších výšok, ale už neprežili dopad, alebo neboli včas nájdení. Na telách obetí neboli známky úrazov spôsobené detonáciu, ba ani dekompresie. Po dopade bol nájdený vrchný zo stevardov ženou miestneho farmára ešte nažive, ale neprežil do príchodu odbornej pomoci, rovnako ako iný muž - cestujúci. Okrem nich bolo nájdených niekoľko tiel pripútaných bezpečnostnými pásmi, matka objímajúca svoje dieťa a tiež pár priateľov držiacich sa za ruky, čo naznačuje, že pasažieri nezomreli ihneď. Tela obetí ležali v troskách, na uliciach a v okolí mestečka mnoho hodín, dokonca aj dní, kvôli dokumentácii a identifikácii. Okrem policajných a armádnych zložiek zo Škótska a Anglicka pomáhalo odstraňovať následky katastrofy aj veľa dobrovoľníkov.