DAMP är en akronym för deficits in attention, motor control and perception, och är en svensk diagnos inom psykiatrin för personer med ett neuropsykiatriskt funktionshinder med koncentrationssvårigheter. När DAMP används som skällsord handlar det dock om okunnighet och fördomar, eftersom denna bild är helt felaktig. En person med DAMP kan vara mycket lugn, och behöver inte alls vara någon bråkstake. Dessa skilda fynd kan förklara varför diskrimineringsförmågan, det vill säga förmågan att sortera bort oväsentlig information, är störd. Barn med DAMP tycks utveckla denna förmåga betydligt senare än andra barn och  kan inte strunta i något av allt det hör och ser utan alla intryck värderas som lika viktiga. Både Kärfve och Elinder hävdar att tillståndet DAMP är en 'socialt konstruerad sjukdom', det vill säga inget som egentligen finns hos personerna  utan är ett problem som bara existerar på grund av omvärldens krav på dessa personer. Vidare hävdar de att det tillstånd som kallas DAMP är en normal avvikelse i det mänskliga beteendet, inte något sjukligt, och att samhället endast behöver denna diagnostik för att sortera barnen till fållor för samhällets behov. I stället för att anpassa samhället till alla tänkbara former av mänskligt beteende och varande låter samhället alltför många barn stigmatiseras av en medicinsk diagnos  som i sin tur stöter bort barnet från samhällsgemenskapen. Snarare än medicinsk behandling och läkemedel behöver dessa barn och vuxna en samhällsdiagnos och en anpassning av samhället till alla barns behov.  Kärfve och Elinder vidhåller att det mesta av den medicinska forskningen på området är grundat på dålig forskning eller manipulerade data, det vill säga fusk. Elinder ville också studera det låga bortfallet av barn i forskningsmaterialet men nekades detta av Göteborgs universitet. Christopher Gillberg dömdes i juni 2005 av Göteborgs tingsrätt till dagsböter för att inte ha lämnat ut källmaterialet från sin forskning till Eva Kärfve och Leif Elinder, vilka under flera år krävde detta med hänvisning till offentlighetsprincipen. Gillberg ansåg sig inte kunna bryta sekretesskyddet för deltagarna i studien och hade därför vägrat att lämna ut materialet, trots att kammarrätten i Göteborg i tre domar hade slagit fast att det skulle lämnas ut. Kammarrättens dom innebar dock inte att Eva Kärfve och Leif Elinder slutligen fick ta del av källmaterialet, eftersom medarbetare till Gillberg hade förstört det.