Џорџ отсекогаш имал проблем да се вклопи во општеството. Израснал со неговите браќа кои отсекогаш го сметале за многу нежен и чуден и секогаш го исмејувале и го викале Џорџи бидејќи сите го сметале за едно обично нежно суштество. Секогаш кога оделе на семејни патувања или машки собири Џорџ бил тема на разговор со тоа што викале дека „не го бива“ и дека е невистински маж. Го негувале и сакале но никогаш вистински не го почитувале. Неговата мајка отсекогаш го обожавала а татко му иако стар човек кој следи стари обичаии верувал во Џорџ и знаел дека вреди. Со ова Џорџ завршува медицина и се покажува доста успешен што докажува дека покрај се тој е подобар од неговите браќа и поуспешна личност. Но неговата добрина не му дозволува да се фали и да не ги почитува. Кога Џорџ оди на лов со татко му и браќата, Рони и Џери го погодуваат татко им во задникот со што се покажува дека Џорџ е поодговорен. Поради голема нервоза еднаш им се развикува на браќата со што кажува дека се разбира во коли и други „машки“ работи но и покрај тоа успеал во животот а не пропаднал како нив. Џорџ и Изи се преселуваат кај Мередит. На почетокот Мередит и Изи го ставаат во многу незгодни ситуации бидејќи тој е единственот маж во куќата. Изи го тера да и купува женски производи а тој секогаш како да е „пред плачење“ се кара и вели дека е маж а не жена. Тој подоцна се кара со Изи во врска со собата што ја излудува Мередит. Кога пријател на Ричард е примен во болницата поради операција даден е да биде надгледуван од страна на Џорџ. Но пациентот почнува да флертува со Џорџ и Џорџ е стаписан бидејќи пациентот мисли дека Џорџ е хомосексуалец. Подоцна дознава дека и Алекс и Кристина мислат дека е хомосексуалец. Џорџ полудува и е премногу лут. Кога пациентот му кажува дека се шегувал Џорџ е среќен а и сите други почнуваат да му веруваат. Џорџ му признава на пациентот дека е заљубен во Мередит уште од првиот ден кога се запознале но нема храброст да и каже. Изи му дава храброст да ја викне на состанок но сите обиди се бесуспешни. Кога Џорџ дознава за Мередит и Дерек излудува но сепак се теши дека Мередит пак е добра девојка. При крајот на сезоната Џорџ се вљубува во медицинската сестра Оливија со која започнува врска. По кратка врска со Оливија дознава дека има сифилис и ја прашува Оливија дали има спиено со некој друг и таа лута му раскинува. Подоцна таа му признава дека пред да започнат врска спиела со Алекс. Џорџ и Алекс почнуваат да се тепаат и Изи и Кристина ги раздвојуваат. Оваа случка останува нерешена со крајот на првата сезона.
