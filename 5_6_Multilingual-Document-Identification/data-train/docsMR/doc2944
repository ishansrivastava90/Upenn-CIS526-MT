Святите́ль Кири́л ІІІ — Святитель, Митрополит Київський та всієї Руси. Мануїлом II возведений у сан Митрополита Київського. Це було лихоліття не тільки для Русі, але також і для Греції. Константинополем заволоділи латиняни, так що Патріарх Константинопольський був змушений виїхати до Нікеї. Римський Папа, користуючись складним становищем руських князів, робив спроби схилити деяких із них у латинство. Через загальний занепад новообраний Митрополит тільки через кілька років зміг отримати призначення на Митрополію від Патріарха Константинопольського. Згодом Митрополит поширив свій вплив на всю ханську столицю Сарай-Бату, 1261 року заснував Сарайську єпархію і послав туди єпископа зі священиками. Завдяки цьому навіть чимало татар навернулося до християнства. Помітивши під час об'їздів безлад у здійсненні Таїнств і обрядів, а також у житті народу й духовенства, Митрополит Кирил скликав Володимирі. На цьому Соборі Митрополит виголосив своє «Правило», або «Повчання священикам», яке згодом було розіслано по всіх єпархіях. Рішенням цього Собору відновили забуті стародавні постанови Церкви. Зокрема вимагалося ретельно випробовувати кандидатів у священство й висвячувати тільки гідних. Митрополит Кирил був великим світочем Руської Церкви, дбайливим і доброчесним архієреєм. Своєю невтомною працею, спрямованою на благоустрій тогочасного суспільства в одну з найважчих епох його історії, він заслужив глибоку повагу з боку сучасників.