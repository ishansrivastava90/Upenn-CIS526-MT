Горица е село в Североизточна България. То се намира в община Бяла, Област Варна. Старото му име е Куру-кьой. Част от данните не са попълнени, но бихте могли да ги добавите. Селото е разположено на над 100 м. надморска височина, на едно от предните разклонения на Стара планина. Горица е село първоначално населено с гърци.  Някои от старите хора все още използват гръцки език.  След Междусъюзническата или Първата световна война в селото са заселени и бежанци от Добруджа, които имат отделна махала. По време на комунизма местността между селото и плажа става ловен резерват, където се отглеждат муфлони.  Заради него прекият път към плажа остава затворен дълго време и не се отваря до 1991 г.  Този път все още не е асфалтиран.  Заобиколният път има следи от асфалтиране, но е бил разбит в резултат на военни учения с тежки машини.  До края на 80-те около селото има няколко военни поделения. Селото е имало училище до към 60-те или 70-те години, когато е закрито.  Днес там почти не живеят млади хора, повечето са преселени във Варна или Бяла и посещават Горица само през лятото.  Основната част от населението са пенсионери.  От няколко години в селото се заселват нови жители, предимно летовници, както и чужденци от Холандия и Великобритания. Жителите са източноправославни.  Наскоро в Горица с дарения от жителите беше построена църква в двора на бившето училище и настоящо кметство.