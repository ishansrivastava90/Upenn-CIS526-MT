Chłodzenie lekką wodą i moderacja grafitem umożliwiła stosowanie jako paliwa naturalnego uranu, bez jego uprzedniego wzbogacania czy oczyszczania. Czyni to z RBMK jeden z najekonomiczniejszych reaktorów. Jednak kombinacja ta oznacza również utratę stabilności reaktora, gdyż zwiększająca się ilość pary doprowadza do wzrostu reaktywności rdzenia. Właśnie ten defekt był główną przyczyną awarii w Czarnobylu. Blok pracuje z jednym obiegiem technologicznym, ale w dwóch osobnych systemach chłodzenia. W kanałach paliwowych woda pod ciśnieniem odbiera większość ciepła wygenerowanego w trakcie reakcji. Jej część odparowuje, a w separatorach następuje oddzielenie wody z mieszaniny parowo-wodnej wychodzącej z reaktora. Uzyskana kondensatorze kierowana jest z powrotem do reaktora. Sprawność elektrowni wynosi 31%. Rdzeń jest wyposażony w układ awaryjnego chłodzenia reaktora, uruchamiany jeśli obieg chłodziwa zostanie poważnie zaburzony. Reaktory pracują w wieloblokowych elektrowniach, po 2-6 bloków. Zbudowano także udoskonalony reaktor RBMK-1500, o mocy zwiększonej do 1500 MW, który pracował w Ignalinie. Przygotowano także projekty udoskonalonego reaktora RBMK-2000, w którym zastosowano jądrowy przegrzew pary do 450 °C i zwiększono wzbogacenie uranu do 2,2%. Siłownie oparte na RBMK nie spełniały norm bezpieczeństwa obowiązujących w państwach zachodnich, dlatego budowano je wyłącznie na terenie b. Związku Radzieckiego. Faktem jest jednak również to, że Związek nie byłby zainteresowany żadnymi propozycjami transferu technologii, ze względu na możliwość łatwego wytwarzania plutonu, choć on sam nigdy nie wykorzystywał reaktorów do tego celu. Co więcej, obsługa rdzenia ze względu na konieczność wprowadzenia lokalnych systemów zabezpieczeń i sterowania była niezwykle trudna. Rdzeń reaktora w Czarnobylu podzielony był na 12 sekcji z lokalnymi systemami sterowania. Ogromną wadą rdzenia była dodatnia reaktywność przestrzeni parowych. W innych reaktorach BWR po odparowaniu części wody dochodzi do zmniejszenia reaktywności w paliwie, ale w RBMK głównym moderatorem jest grafit, tak więc gdy woda przekształci się w parę, reakcja nie spowolni się, a wytworzona temperatura może doprowadzić do utlenienia cyrkonu i rozszczelnienia się kanałów i prętów paliwowych. Na dodatek, układ awaryjnego chłodzenia reaktora był oddzielony z obiegiem pierwotnym zaworem odcinającym, a nie zwrotnym. Oznaczało to, że woda do układu nie dopływała samoczynnie w wypadku awarii obiegu, lecz trzeba było ją ręcznie włączać. Reaktor miał jeszcze jeden, bardzo poważny defekt - przy pracy poniżej 200 MW stawał się bardzo niestabilny. Przepisy nakazywały w przypadku zejścia poniżej tego progu całkowite wyłączenie reaktora, gdyż w rdzeniu powstawał krótkożyciowy izotop ksenonu-135, zaburzający kontrolę mocy i doprowadzający do jeszcze większego spadku energii. Eksplozja rdzenia czarnobylskiego reaktora 4. była wynikiem wielu zaniedbań i problemów. Na potrzeby testu wyłączono całkowicie układ awaryjnego chłodzenia i usunięto wszystkie pręty kontrolne, co w połączeniu z odcięciem chłodziwa spowodowało najpoważniejszą awarię w historii energetyki jądrowej.