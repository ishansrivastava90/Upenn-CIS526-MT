২০০০ সালের ওয়েস্ট বেঙ্গল অ্যাক্ট এক্সভি-র অধীনে ওয়েস্ট বেঙ্গল ইউনিভার্সিটি অব টেকনোলজি অ্যাক্ট ২০০০ বিধানসভায় পাস হওয়ার পর ৫ অগস্ট, ২০০০ তারিখে পশ্চিমবঙ্গ প্রযুক্তি বিশ্ববিদ্যালয় স্থাপিত হয়। ১৫ জানুয়ারি, ২০০১ তারিখে উপাচার্যের কার্যালয় সহ বিশ্ববিদ্যালয়ের কাজ শুরু হয়। এই আইনবলে বিশ্ববিদ্যালয় পরিচালনা ও উপদেশনার জন্য সাধারণ সমিতি, কার্যনির্বাহী সমিতি, শিক্ষা সংসদ, অর্থ সমিতি ও উপদেষ্টা সমিতি গঠিত হয়। পশ্চিমবঙ্গের মহামান্য রাজ্যপাল পদাধিকার বলে এই বিশ্ববিদ্যালয়ের আচার্য। বর্তমানে আইনের জরুরি অস্থায়ী ব্যবস্থার পরিপ্রেক্ষিতে পশ্চিমবঙ্গ সরকারের পরামর্শে আচার্য কর্তৃক গঠিত একটি উপদেষ্টা সমিতির হাতে এই বিশ্ববিদ্যালয়ের পরিচালনার ভার ন্যস্ত। এই কলেজগুলি শিক্ষার মান, কর্মনিয়োগ ও উচ্চশিক্ষায় ছাত্রসংখ্যার নিরিখে বিশ্ববিদ্যালয় কর্তৃক বিবেচিত শ্রেষ্ঠ ইঞ্জিনিয়ারিং কলেজ। শিল্প গবেষণা প্রকল্প ও শিক্ষাগত উন্নত মানের জন্য আইইএম ও এনএসইএম যাদবপুর বিশ্ববিদ্যালয় ও বেঙ্গল ইঞ্জিনিয়ারিং অ্যান্ড সায়েন্স ইউনিভার্সিটি ইত্যাদি প্রতিষ্ঠানের প্রতিদ্বন্দ্বীস্বরূপ।