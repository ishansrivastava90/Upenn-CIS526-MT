Naurule lähim saar on Kiribatile kuuluv Banaba saar, mis asub 300 kilomeetrit idas. Rannajoone pikkus on umbes 30 km. Saarel on olnud ka teisi nimesid. Enne saare minemist Saksamaale nimetasid britid seda  Pleasant Island või Shank Island. Sakslased on kasutanud nimesid   Nawodo ja Onawero. Nimekuju "Nauru" on kasutusele võetud selleks, et võõramaalased saare nime õigesti hääldaksid ning oleks olemas ühtne nimi. Nauru piirneb läänes Mikroneesia Liiduriikidega, põhjas Marshalli Saartega, idas Saalomoni Saartega. Nauru territoriaalmere laius on 12 meremiili ja pindala umbes 570 km². Külgvööndi laius on 24 meremiili. Nauru maailmaajast 12 tundi eest ning langeb kokku Uus-Meremaa ühtlusajaga. Rannikul paljastub mõõna ajal 150...200 m laiune korallrahuplatvorm. Sellel on valdavad kollakaspruunid vetikad. Koralle seal peaaegu ei kasva.  Vesi on suhteliselt puhas, kuigi mõnda kohta koguneb muda. Ranna ääres on paarisajameetrine riba, mis on kaetud lumivalge korall-liivaga. Maapind tõuseb sujuvalt liivarannalt 100...300 m laiusele rannikuvööndile. Kilomeetri kaugusel rannast on ookeani sügavus  juba üle 1000 m, ja järsk nõlv ulatub ookeani põhjani. Fosforiidi kaevandamise tagajärjel on saare siseosas tekkinud fantastilise kujuga lubjakivimoodustised, mille kõrgus on 4...10 m. Nendel puudub muld ja taimkate. Nende vahel on katelde ja sügavate lohkude labürint. Vihmavesi valgub nõgudesse ja imendub kiiresti läbi poorse rifilubjakivi. Nauru fosforiit on guaano ehk tekkinud lindude väljaheidetest. Kergesti lahustuva lubjakivi murenemisel tekkisid pinna peal sügavad lehtrid ja teravad koonused, mis on lindudele ideaalsed pesapaigad. Sadade tuhandete aastate jooksul kuhjusid lehtritesse miljonite merelindude väljaheited ning katsid meetri paksuselt peaaegu kogu saare. See guaano muutus aja jooksul ilmastiku toimel väga puhtaks kaltsiumfosfaadiks. Kivim sisaldab kohati üle 90% puhast fosfaati. Vooluveekogud puuduvad. Passaadid puhuvad saarele aasta läbi sademeid. Põuad esinevad suhteliselt sageli. Viimase saja aasta jooksul on esinenud mitu üle aasta pikkust kuivaperioodi. El Niño toob kaasa vihmasema ja tormisema vihmaperioodi, La Niña tekitab kuivemad kuivaperioodid ja sageli pikad põuad. Põudasid on pandud ka taimedeta maastiku tekitatud ahjuefekti arvele. Keskmine suhteline õhuniiskus on 70...80%. Loodete amplituud on umbes 2,0 m. Vihmavesi ei valgu ookeani, vaid imbub kiiresti poorsesse lubja- ja fosfaatmulda, mis ulatub sügavale. Seetõttu on ka põhjavesi sügaval. Loomuliku taimkatte moodustavad laval kasvav segamets, atollimets, kruvipuu- ning kookospalmipõõsastik rannaäärses vööndis ja kaks hektarit mangroovvõsa. Mangroov paikneb saare kirderannikul. Selle ainus liik on paljajuureline brügjeera, mille vilju nähtavasti varem söödi. Metsades kasvab ka viigipuid, harilikud mandlipuud, india mangopuud ja teisi puuliike on intensiivse raie ning keskkonnareostuse tõttu kadunud. Umbes 2% saare pinnast on kaetud metsaga. Varem olid kesklaval valdavad kaks pärismaist metsatüüpi. Esimesel tüübil, mis leidub astangul, lubjakivipaljanditel ja sisemaa erodeerunud künkatippudel, on valdav viigipuu Ficus prolixa. Teisel metsatüübil on väga valdav liik kiu-ilulehik. Arvatakse, et varem kattis see metsatüüp üle 90% lavast. Mõlemat tüüpi metsas esineb hajusalt mitut liiki kruvipuid, mis on nähtavasti istutatud. Sügavamates kohtades on tihedam ja madalam taimkate, kõrgemal on kõva puiduga taimed. Fosforiidi kaevandamine nõuab taimkatte eemaldamist. Aastaks 1989 oli umbes 75% saare pindalast kaevandatud ning üle 90% laval kasvanud metsast hävinud. Alles oli jäänud umbes 200 ha metsa. On alustatud kaevanduspiirkondade regenereerimist. Saare ümber on lai madal mereala, mis okasnahkseid, limuseid ja krabilisi. Põuad ja inimtegevus on põhjustanud metsade hävimist, vähendanud joogivee hulka ja halvendanud selle kvaliteeti, tekitanud mulla erosiooni ja hävitanud looduslikke elupaiku. El Niño toob kaasa vihmasema ja tormisema vihmaperioodi, La Niña tekitab kuivemad kuivaperioodid ja sageli pikad põuad. Põudasid on pandud ka taimedeta maastiku tekitatud ahjuefekti arvele. Kliima globaalne soojenemine ohustab Naurut otseselt, sest merepinna tõusu korral võib saar vee alla jääda. Valitsus on selle pärast korduvalt ÜRO poolde pöördunud ning nõudnud kohtumisi USA ja teiste tööstusriikidega. Siseveekogusid mürgitati 1979 ja 1980 tilaapia tõrjeks rotenooniga. Siseveekogusid kasutatakse prügi mahapanemiseks. Joogiveeks kogutakse mingil määral katusel asuvatesse anumatesse vihmavett. Joogivett tuuakse saarele juurde, eriti pikkade põudade ajal. Selleks on kasutatud tagasipöörduvaid fosforiidilaevu. Praegu tuuakse joogivett pudelites Austraaliast. Olulisemad daatumid Nauru ajaloos on 8. november 1798, kui John Fearn saare avastas, 1878 ja 3. oktoober 1888, kui Nauru hõimusõda algas ja lõppes ning 31. jaanuar 1968, kui Nauru iseseisvus. Järgnevalt on esitatud põhjalikum ajalookirjeldus. Naurulaste päritolu on ebaselge. Arvatakse, et saare asustasid 1200. aasta paiku Hiina rannikult Filipiinide kaudu saabunud polüneesia  ja melaneesia meresõitjad või merehädalised Uus-Guinealt.  Etnogeneesis osalesid ka mikroneeslased. Esimesed eurooplased, kes Naurul elasid, olid iiri vangid Patrick Burke ja John Jones. Väidetavalt olid nad 1830 salapäraselt kadunud laeva John Bull pardal. Seda laeva röövinud meestest olevat mõned jõudnud Ponape saarele. Jones ja Burke, kes suundusid Naurule, sõid tee peal kõik kaaslased ära. Oktoobris 1841 mürgitas Jones seitse eurooplast ja laskis neli eurooplast maha, et säilitada oma võimu. Mõrvas süüdista ta naurulasi. Naurulased ajasid ta saarelt minema ning saatsid Banaba saarele. Mõni kuu hiljem püüdis Jones tagasi tulla, kuid naurulased ei lasknud teda maale. Aastaks 1845 oli saarele jäänud ainult kaks eurooplast. Üks neist oli William Harris. Aastal priki Inda meeskonnaga ühe suurtüki hinna üle. Eurooplaste õhutusel tapsid nad kapteni ja mitu meeskonnaliiget ning lasksid laeva triivima. Väidetavalt oli ka teisi sarnaseid juhtumeid, mistõttu laevad vältisid aastaid Nauru saart. Naurualastel ei olnud erilisi haigusi peale põudadega kaasnevast näljast tuleneva toidu- ja vitamiinipuuduse. Eurooplased tõid kaasa uusi haigusi. Esimene haigusemärk ilmnes 1864, kui laeva Nightingale kapten Brown teatas, et mõnel kohalikul elanikul on suguhaigus. Tuberkuloos, gripp, pidalitõbi ja düsenteeria jõudsid saarele alles 20. sajandil. Saksa võimu ajal saadi vägivallast ja purjutamisest lahti. Ainult just enne Johannseni saabumist leiti hulpivatest paatidest mitu tapetud kiribatilast. Oli ainult väiksemaid tülisid õiguste üle kookospalmidele, maade piiride üle jms. Need tülid lahendati võimude poolt. Hapu todi tarvitamine vähenes ja keelati varsti, alkoholi sissevedu oli juba varem keelatud. Kui nõudlus tulirelvade ja alkoholi järele ära langes, sai varem nõutud kaupadest importida veel ainult tubakat. Nüüd aga tekkis naurulatel vajadus ka leiva, riisi, suhkru ja jahu järele. See stimuleeris neid töötades raha teenima. Aastal 1914 loovutas Saksamaa Nauru Austraaliale. Ametlikult jäi ta 1920. aastani Saksa Uus-Guinea koosseisu. Saksamaa okupatsiooni rahastamisse andis olulise panuse Saksamaa kompanii nauruiidiks, sest tal on omapärane välimus ning ta sisaldab ka Kiribati saartelt, sest naurulased ei tahtnud kaevandustes töötada. Aastast 1907 hakati fosforiiti laevadele laadima. Pacific Phosphate Company rajas peale kaevandusrajatiste ka haigla, kanalisatsiooni, kondensatsiooniseadmed magevee saamiseks kuival ajal ning soodaveevabriku, samuti jäämasinad ja külmkambrid. Toodeti ka elektrivalgust. Peale selle rajati laiad, hooldatud teed, mis ühendasid asulaid, mida hoiti puhtana. Aastal 1913 saadeti ära 46 laeva, mille lasti moodustas 138 725 tonni fosforiiti. Bostoni protestantlik misjon saatis 1899 alates 1887. aastast saarel tegutsevale Kiribati misjonärile appi saksa päritolu ameeriklase Philip Delaporte'i. Alates 1908. aastast rajati saare risiusustamiseks mõned luterlikud misjonijaamad, nii et saksa keel sai koolikeeleks. Ka katoliku kirik rajas 1902 Naurule misjonijaama. Varem lubatud polügaamia asendati kristliku abieluga. 1920. aasta paiku tõendati esmakordselt totemismi jälgede olemasolu. Algsest 168 külast olid tol ajal veel alles 110. Aastal 1919 või 1920 sai Nauru Rahvasteliidu C-klassi mandaatterritooriumiks Briti impeeriumi halduses. Austraalia, Uus-Meremaa ja Suurbritannia valitsusele tehti ülesandeks saart ühiselt hallata, kusjuures halduri pidi nimetama Austraalia. See staatus kestis ametlikult 1947. aastani. Detsembris 1941 hakkasid jaapanlased saart pommitama. Tööstusrajatused ja elamud tehti maatasa. Augustist 1942 kuni sõja lõpuni septembris 1945 oli Nauru Jaapani okupatsiooni all.  1200 naurulast viidi sunniviisil Chuuki saarele lennuvälja ehitama. Paljud surid seal. 1. novembril 1947 kiitis ÜRO heaks leppe, mille  järgi Nauru]]st sai ÜRO hooldusterritoorium Austraalia, Suurbritannia ja Uus-Meremaa ühises halduses. Leppega oli ette nähtud omavalitsuse arendamine saarel. Alates 1927. aastast oli naurulasi esindanud nõuandev pealike nõukogu.  Naurulased esitasid haldusvõimule ja ÜRO hooldusnõukogule rea kaebusi piiratud õiguste pärast. Detsembris 1951 asutati omavalitsusenõukogu kuhu valiti 9 liiget. Et aga see nõukogu oli halduri kontrolli all, taotlesid  naurulased veel suuremat võimu.  Nad tahtsid tähtsaid ametikohti saare halduses ning suuremat tasu fosforiidi eest. Samuti avaldasid nad kartust, et intensiivistuva kaevandumise tõttu fosforiidivarud sajandi lõpuks ammenduvad. Kui 1964 kujunes välja fosforiidi maailmaturuhind, suurendati naurulastele fosforiidi eest makstavat tulu. Aastal 1967 ostsid naurulased BPC-lt välja kaevanduse ja seadmed ning 1970 kogu tööstusharu. Aastal 1968 sai Nauru ka Rahvaste Ühenduse eriliikmeks. Oktoobris 1982 külastas Naurut esimese Briti monarhina kuninganna Elizabeth II. Aastal Nõukogude Liiduga. Aastal Rahvusvahelisse Kohtusse Austraalia vastu kompensatsiooninõude oma pinnase kaotamise eest fosforiidi kaevandamise tagajärjel ajal, mil Nauru oli Austraalia mandaadi ja hoolduse all. Väikesaareriikide säästva arengu konverentsil 1994 teatas Nauru kavast saar regenereerida. 22. novembril 1995 sai presidendiks Bernard Dowiyogo asemel Lagumot Harris. Järgnevatel aastatel vahetusid presidendid sagedaste umbusaldushääletuste tõttu kiiresti. Nauru on püüdnud jääda rahvusvahelistest suhetest suuremalt jaolt kõrvale, kuid mais 1999 sai Nauru Vabariik Rahvaste Ühenduse liikmeks ja septembris 1999 ÜRO liikmeks. Nauru parlament valitakse üldise valimisõiguse ja -kohustusega vähemalt 20-aastaste Nauru kodanike poolt kolmeks aastaks. Parlament on ühekojaline ja tal on 18 liiget. president, kes valitakse parlamendi poolt kolmeks aastaks. President on ühtlasi valitsusjuht. Valitsuse nimetab president parlamendi liikmete seast. On olemas Nauru Politseijõud. Naurul on diplomaatilised suhted enamiku Okeaania riikide ja suuremate maailma riikidega. Hiina Vabariigiga. Nauru deviis on God's Will First. Nauru hümn on "Nauru Bwiema". Nauru autode rahvusvaheline tähis on NAU. Interneti tippdomeen on .nr. Telefoni maakood on 674. Septembris Nauru hõimusõja tagajärg. Loodeti rahvaarvu kiiret kasvu, et oleks võimalik kasutada naurulasi kui tugevaid, sõbralikke ja heatujulisi, intelligentseid ja osavaid inimesi tööjõuna mujal Okeaanias. Kuid hiljem selgus, et naurulased ei taha saarelt lahkuda. Naurulastel oli oma usund. Kui saarele ilmusid 1887 esimesed misjonärid Kiribatilt, lasksid paljud naurulased puhtalt uudishimust end ristida. Nad ei saanud asja mõttest kuigi palju aru, osalt sellepärast, et misjonärid ei osanud hästi nauru keelt. Üks misjonäridest rikkus abielu ühe pealiku naisega. Misjonärid saadeti saarelt ära. Tõsine pöördumine kristlusse algas 1889, kui saarele saabus  Philip Delaporte. Nauru on maailma riikide seas rahvastiku tiheduse poolest 8. kohal. Kaevandamise kõrgajal loodi fosforiidifond, mis pidi pärast fosforiidi ammendumist majandust abistama. Kuid valitsuse oskamatu investeerimispoliitika ja korruptsiooni tõttu on fondi väärtus langenud. Kui 1991. aastal oli fosforiidifondi väärtus 1,3 miljardit dollarit, siis aastaks 2002 oli sellest järel vaid 138 miljonit dollarit. Aastal 2005 sõlmis üks Austraalia kompanii leppe järelejäänud fosforiidivarude kaevandamiseks. Suureks probleemiks on endiste kaevandusalade regenereerimine. Suurem osa kaupadest tuleb importida. Kaupu veetakse sisse peamiselt Austraaliast, peamiselt kellele Nauru on kogu iseseisvusaja vältel toetunud. Otsitakse uusi sissetulekuallikaid. Majanduselu on üritatud turgutada maksuparadiisi loomisega. 1990. aastatel püüdis valitsus suurendada oma sissetulekuid, müües riigi kodakondsust kõigile soovijatele. Selle tõttu kujunes saar vene maffia populaarseks rahapesemise kohaks. Väljastpoolt tuleva surve tõttu lõpetati kodakondsuse müük 2003. aastal. Nauru sisemajanduse kogutoodang oli 2001. aastal 60 miljonit dollarit. Sisemajanduse kogutoodang inimese kohta oli 2001. aastal 5000 dollarit. Taimekasvatus on koondunud rannaäärsele ribale ning Buada laguuni ümbrusse. Kasvatatakse mõningaid viljapuid, hõlmist leivapuud. Rannaäärses vööndis ja Buada laguuni ümbruse soistel aladel kasvatatakse mingil määral pärisbanaani ja köögivilja. FAO kasutas 1970 ja 1980 Nauru riigi palvel tilaapia tõrjeks kalamürki rotenooni. Aastal 1991 näitas FAO projekt Projet de développement de l'aquaculture dans le Pacifique, et piimkala ja tilaapia kooseksisteerimine on võimalik. Samal ajal rakendus Taiwani projekt kalakasvatuse intensiivistamiseks, kuid finantsilistel põhjustel jäi see katki.  Aastal  1998 introdutseeriti Buada laguuni tilaapiaid Oreochromis niloticus, mis olid Fijil osutunud maitsvateks. Aastal 2001 hakati rakendama Taiwani projekti kalakasvatuse intensiivistamiseks. See nägi ette betoonbasseinid mõõtmetega 20×10×1,5 m, milles on automaatne hapniku- ja söödavarustus. Eeesmärgiks on kasutada piimkala kasvatamisel merevett ning vältida piimkala kooseksisteerimist tilaapiaga. Piimkala peetakse rasvunud naurulastele vajalikuks kvaliteetseks toiduks. Kaevandamiseks eemaldatakse taimkate ning fosforiit ammutatakse lahtiselt koos pinnasega.  See tõstetakse ekskavaatoritega vagunitesse ning viiakse kitsarööpmelise raudteega ümbertöötamisele. Naftat tarbiti 2004. aastal umbes 1000 barrelit päevas. Maagaasi ei kasutata. 1999. aasta andmetel on autoteede kogupikkus 30 km. Sillutatud teid on 24 km. Mobiiltelefonirajatised pärinevad Austraaliast. Rahvusvahelist telefonisidet vahendab Intelsati satelliit. Rahvusvaheline maakood on 674. Tippdomeen on .nr Naurus pole makse kodanikele. Eelarveaasta kestab 1. juulist 30. juunini. Peamine eksportkaup on fosforiit. Impordi kogumaht oli 1991. aastal 21,1 miljonit dollarit, 2004. aasta hinnangul 20 miljonit dollarit. Peamised impordiartiklid on toiduained, kütus, tööstuskaubad, ehitusmaterjalid ja masinad.