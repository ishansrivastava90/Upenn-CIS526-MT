Agripos anūkas Gajus vėliau buvo žinomas kaip Romos imperatorius Kaligula, o proanūkis Liucijus Domicijus – Romos imperatorius Neronas. Manoma, kad Agripa pastatė dabartinėje Prancūzijoje esantį ir į UNESCO paveldo sąrašą įtrauktą ''akveduką. Po sėkmingos kampanijos, 38 m. pr. m. e., išdaviko Menodoro dėka, Oktavianas atėmė iš Pompėjaus Sardiniją ir Korsiką, tačiau jūrų mūšio metu Oktavianas buvo sutriuškintas, o likusius laivus sunaikino audra. Romai vėl grėsė ekonominė blokada, todėl reikėjo skubiai sukurti naują laivyną, ir surasti  jam tinkamą vadą. Juo tapo ištikimas Oktaviano vaikystės draugas Markas Agripa. Agripa vadovavo armijai Galijoje ir iš ten buvo skubiai iškviestas į Romą. Markui atiteko apleistas, karui visiškai neparuoštas laivynas, tačiau jis su jam įprasta energija ėmėsi darbo. Apsaugant laivus nuo greitaeigių priešo laivų taranų smūgių, Agripos įsakymu romėnai savo laivų korpusus vaterlinijos lygyje sutvirtino papildoma apsaugine juosta. Iki tol veikę romėnų karo vadai būtų pasitenkinę greitu laivyno subūrimu Ostijoje ir staigia baudžiamąją ekspedicija, tačiau Agripa žvelgė daug toliau, - jis puikiai suprato, jog strategiškai laivynui gyvybiškai reikalinga gerai apsaugota, įrengta ir netoli karo teatro esanti atraminė bazė. Jis įsakė iškasti du kanalus iki Averino ežero taip sukurdamas visiškai naują laivyno bazę, kurią pavadino Julijumi. Čia buvo sutelktas laivynas. Agripai patarus, Oktavianas išlaisvino 20 000 vergų ir jais papildė laivų ekipažus. Prasidėjo nematyto masto laivų gamyba, jie buvo statomi visoje pakrantėje. Puikiai suprasdamas, jog vienų laivų nepakanka, Agripa paraleliai pradėjo nuolatinį ir įtemptą ekipažų apmokymą. Antonijus 20000 pėstininkų iškeitė į 120, Tito Statilijaus Tauro vadovaujamų, laivų. 36 m. pr. m. e. pavasarį laivynas buvo pasirengęs karui. Pagal planą prie Mesinos armija turėjo būti permesta į Siciliją ir sutriuškinti Pompėjaus laivyną. Oktavianas drauge su Agripa išplaukė į jūrą ir nors juos užklupo baisi audra, tačiau jie neprarado nei vieno laivo. Nežiūrint to, jiems vis tik teko grįžti į Julijų remontui. Audra taip pat rimtai apgadino ir 70 laivų Lepido laivyną, plaukusį iš Afrikos susijungimui su Oktaviano laivais, o Antonijaus 120 laivų laivynas buvo priverstas ieškoti išsigelbėjimo Graikijoje. Baigęs remontuoti audros apgadintus laivus Agripa pasuko prie Liparo salų ir  užėmęs piečiausiai esančią Termeso salą stebėjo Mile susitelkusius Antonijaus laivus. Šiam laivynui vadovavo Demoharas, o pats Pompėjus su eskadra prie Mesinos ketino sukliudyti išsilaipinimą Sicilijoje. Po ilgo laukimo Agripa nutarė veikti ir jį atakavo su visomis pajėgomis, išskleista rikiuote. Atsakydamas, Demoharas jį pasitiko tokia pat kovos rikiuote. Kiekybiškai Agripa buvo pranašesnis, tačiau jo laivai buvo ne tokie manevringi, sunkūs, bet gerai apsaugoti nuo manevringesnių Pompėjaus laivų taranų smūgių. Pompėjaus vadai pasinaudojo savo pranašumu ir sugebėjo iš rikiuotės išvesti keletą Agripos laivų, tačiau smūgiai taranais nedavė lauktų rezultatų. Agripos laivų ekipažai sumaniai pasinaudojo svaidomosiomis mašinomis ir netrukus nuskandino priešo laivyno flagmaną. Demoharas persikėlė į kitą laivą ir buvo priverstas atsitraukti. Agripa prarado penkis laivus, o Demoharas trisdešimt ir taip Agripa laimėjo savo pirmąją pergalę jūroje. Tuo metu Oktavianas išsilaipino Sicilijoje, o atgal į Regiumą grįžtančią jo eskadrą prie Taorminos  sunaikino Sekstas Pompėjus. Šio mūšio metu Oktavianas buvo sunkiai sužeistas. Būsimam imperatoriui aiškiai nesisekė jūroje.  Sausumos armijai grėsė rimtas pavojus, tačiau Agripa, įsitvirtinęs šiaurės Sicilijoje,  skubiai į pagalbą pasiuntė tris legionus ir su šiomis jėgomis sudarė placdarmą Oktaviano armijai išsilaipinti. Pompėjus negalėjo pasipriešinti tokioms jėgoms ir nutarė karo veiksmus perkelti į jūrą ir 36 m. pr. m. e. rugsėjo 3 d. , į rytus nuo Milo, ties Naulocho kyšulio įvyko antrasis didelis brolžudiškas jūrų mūšis tarp romėnų laivynu. Agripos įsakymu jo kairysis antrosios linijos sparnas, toli į jūrą išsikišęs už priešo linijos, atakavo priešą iš flango ir jį apsupo. Taip Pompėjus buvo atakuotas ir iš užnugario, veik apsuptas ir prispaustas prie kranto ir prasidėjo bendra suirutė. Mūšis pasibaigė visišku Pompėjaus sutriuškinimu ir iš mūšio lauko į Mesiną paskubomis pabėgo tik  septyniolika laivų. 28 buvo nuskan- dinti, daugelis sudegė, užplaukė ant seklumų, buvo užgrobti, 17 laivų pabėgo iš mūšio lauko. Panika buvo tokia didelė, jog netgi turėdamas tinkamus mūšiui laivus, mažai nukentėjusį ekipažą Apolofanas pasidavė Agripai,- Demoharas nusižudė. Agripa neteko tik trijų taranuotų laivų. Likusi be vado kariuomenė pasidavė Lepidui, tačiau Oktavianas papirko jo karvedžius, karius ir Lepidas veik vienas susidūrė su gausia Oktaviano 45 legionų kariuomene. Pažymėtina tai, kad Lepidas po to dar ketvirtį amžiaus dalyvavo politinėje veikloje ir netgi drauge su Oktavianu bei Antonijumi sprendė pasaulio likimą. Agripos laivai buvo aprūpinti daugybe svaidomųjų mašinų ir įrengimų, bokštų kurių pagalba iš viršaus bei iš atstumo buvo apšaudomas priešininkas, taip pat Agripa, išnaudodamas šias artilerines naujoves, visados turėjo kiekybinį karių pranašumą. Tuo tarpu Pompėjaus karvedžiai nesugebėjo išnaudoti jų laivų gerųjų savybių ir bereikalingai vėlėsi į abordažinius mūšius, kuriuose dėl kiekybinio pranašumo, Agripa iš anksto buvo pranašesnis. Jie galėjo priešą atakuoti  frontu ir pasinaudojus greičiu jį apsupti, suardyti rikiuotę, išskaidyti laivus ir po vieną „vilkų rujos“ principu juos sunaikinti pranašesnėmis pajėgomis. Išvijęs Oktaviją ir Kleopatrą paskelbęs savo žmona, Antonijus pradėjo savo valdas dalinti neteisėtiems faraonės sūnums. Senatas pasmerkė tokį Antonijaus elgesį. Antonijus persikėlė į Aleksandriją. Galinga imperija iro akyse ir, Oktaviano raginamas, senatas paskelbė Antonijui karą. Milžiniški laivai, tvirti su stipriais taranais, sutvirtinti medinėmis juostomis, aukštais - iki 3 m. bortais, kurie į galus dar aukštėjo ir apsunkino abordažą. Deniuose buvo sunkios svaidomosios mašinos ir bokštai. Tai buvo lėti, mažai manevringi laivai, kurių pagrindiniu ginklu tapo svaidomosios mašinos. Antonijus pasinaudojo Agripos laivų kovojusių prie Nauloho prototipais. Žinių, jog juose buvo harpagai, korvusai neišliko. Kleopatrą atlydėjo 200 egiptiečių lengvų, greitaeigių laivų. Laivyną aptarnavo per 300 transportinių laivų. Bendras laivyno skaičius siekė 670 laivų. Pažymėtina tai, jog Antonijus, turėdamas žymiai pranašesnes pajėgas, vien puotaudamas su Kleopatra, visiškai nesiėmė jokių karinių veiksmų. Žiemai jis patraukė į Patrus bei Achėją.  Laivynas ir kariuomenė buvo išsklaidyti Jonijos jūros pakraščiuose, o pagrindinės pajėgos stovėjo prie Akcijaus kyšulio. Iš armijos ir laivyno ėmė dezertyruoti kariai, daugybė irkluotojų, prasidėjo ligos ir dar iki prasidedant mūšiams Antonijaus laivynas buvo visiškai pakrikęs. Antonijus turėjo pakankamai lėšų išlaikyti armijai, tačiau kariai badavo, nes tiekimas buvo blogai organizuotas, nereguliarus. Paskubomis surinktas ekipažas negalėjo užpildyti mirusiųjų, pabėgusių vietos, be to, jie buvo neapmokyti, nepasiruošę tokiems veiksmams. 31 m. pr. m. e. pavasarį Oktaviano 80000 pėstininkų ir 12000 raitelių armija susirinko Brundizijuje ir Tarante ir jis buvo pasiruošęs aktyviems karo veiksmams. Liburnos daugumoje turėjo tik vieną irklų eilę ir buvo apie 30 m. ilgio, 4-5 m. pločio. Ekipaže buvo 84 irkluotojai, 36 karininkai, jūreiviai ir kariai,- viso 120 žmonių. Šie laivai labiausiai tiko plėšikavimui jūroje, jūrų policijai. Palyginus su Antonijaus dideliais laivais, kurių ekipažas buvo blogai apmokytas, nauji laivai tapo grėsmingu ginklu. Pasirenkant tokius laivus ir pasireiškė Agripos genialumas. Oktavianas galėjo būti lengvai nugalėtas, tačiau Antonijus, paniškai bijodamas Agripos, vengė jūrų kautynių ir parodė jam neįprastą neryžtingumą karo veiksmuose. 31 m. pr. m. e. pavasarį Agripa nedelsdamas pradėjo karinius veiksmus, o tuo tarpu Antonijaus armija vis dar buvo žiemos stovyklose. Atkirsdamas maisto, amunicijos tiekimą iš Egipto, Sirijos ir Mažosios Azijos, Agripa paralyžavo jūrų susisiekimo linijas. Po to, jo eskadros netikėtai atsirasdavo prie priešo pakrančių ir jas nusiaubusios staigiai atsitraukdavo. Po neilgos apgulties, jis užėmė Meseniją, Metoną, Korkirą bei prie jos sunaikino keletą sąjungininkų laivų. Sužinojęs, jog Oktaviano armija persikėlė į Graikiją, Antonijus išsigandęs nuskubėjo į Akcijų, tačiau ir toliau jokių aktyvių veiksmų nesiėmė. Tuo tarpu Agripa pavedė Aruncijaus eskadrai stebėti įlankoje stovinčius An- tonijaus laivus, o pats tęsė aktyvius veiksmus jūroje,-užėmė Levkados salą ir iš ten ėmė grasinti Akarnarijai. Po to, prie Korinto įlankos sutriuškino Kvinto Nazidijaus eskadrą ir užėmė Korintą, Patrą. Antonijaus eskadros vadas Sosijus atakavo Aruncijaus eskadrą, tačiau tuo metu visiškai netikėtai pasirodęs Agripa jį staigiai atakavo ir sutriuškino. Mūšio metu žuvo ir Sosijus. Antonijus galėjo tikėtis pergalės sausumoje, tačiau jis nepaklausė savo patarėjų patarimų ir,  paklusęs vien Kleopatros valiai, nutarė kautis jūroje.     Prie Graikijos krantų esančio Akcijaus iškyšulio 31 m. pr. m. e. įvyko lemiamas mūšis tarp Oktaviano Augusto admirolo Agripos vadovaujamo ir jungtinio Marko Antonijaus ir Egipto faraonės Kleopatros laivynų. Abu priešai savo laivynus padalijo į tris eskadras. Keturias dienas trukusi audra neleido pradėti mūšio. Penktą dieną Antonijus savo laivyną išrikiavo  priešais įlanką. Išskleistos rikiuotės abu flangai veik rėmėsi į krantus. Tarpai tarp laivų buvo vos 15 m Dešiniajam flangui, kuriame buvo ir pats Antonijus, vadovavo Heliujus, centrui – Justijus, o kairiajam – Celijus. Antonijus tikėjosi, jog Agripa nepajėgs pralaužti didelių laivų rikiuotės ir ramiai laukė priešo. Kleopatra su egiptiečių laivynu stovėjo už centro. Agripa priešą puolė įprastine puslankio rikiuote,- centras buvo truputį atsilikęs, o abu flangai kiek priekyje jo. Agripa vadovavo centrui, Lucijus dešiniajam, o Aruncijus kairiajam flangams. Negalėdamas apeiti priešo, Agripa nutarė jį išvilioti iš patogios pozicijos. Nuplaukęs per 8 kabeltovus ir ėmė visaip erzinti priešą. Jo gudrybė pavyko,- neišlaikęs Celijus su savo eskadra metėsi pirmyn. Prieš jį atsidūręs Lucijus nepriėmė iššūkio ir viliodamas pradėjo lėtai trauktis. Agripa savo laivus lėtai išskleidė dešinėn ir Celijus buvo priverstas į kairę išskleisti savo flangą. Antonijau kairysis flangas atitrūko nuo pagrindinių pajėgų,- rikiuotė buvo suardyta. Lygiai taip pat neatsargiai, kairiajame flange, veikė ir Helijus priešais Arucijų.  Jis taip pat atitrūko nuo centro ir Antonijaus laivyno sparnuose atsirado properšos. Tada Lucijus ir Aruncijus netikėtai puolė priešą ir pasinaudodami kiekybiniu bei greičio pranašumu apsupo jį iš flangų bei atakavo iš fronto, flangų ir užnugario. Tuo metu Agripa, su pagrindinėmis jėgomis, per susidariusias properšas puolė vienišą Antonijaus centrą supdamas jį iš flangų. Tada ir įvyko tai ko niekas nesitikėjo. 60 mūšyje iš vis nedalyvavusių egiptiečių laivų staiga pakėlė bures ir praplaukę pro kovojančius romėnus pasuko į Egiptą. Iki šiol spėliojama kodėl pačiame mūšio įkarštyje Kleopatra su 60 laivų pasuko į Aleksandriją, nors pergalė jau šypsojosi Antonijui. Pamatęs, jog Egipto laivyno flagmanas „Antoniada“ drauge su kitais laivais veržiasi per rikiuotę, Antonijus, likimo valiai palikęs laivyną, iš flagmano persėdo į greitesnį laivą ir nusivijo faraonę. Karvedžio pabėgimas sukėlė sumaištį, iš laivų paskubomis buvo mėtomi bokštai, svaidomosios mašinos ir dalis panikos apimtų laivų pabėgo, nors pagrindinės pajėgos ir toliau atkakliai kovėsi. Agripa panaudojo „vilkų rujos“ taktiką ir jo keturi – penki laivai atakavo Antonijaus plaukiojančias tvirtoves, laužydami irklus išvesdavo juos iš rikiuotės, tačiau jiems sunkiai sekėsi,- patys nukentėjo nuo artilerijos. Iš Agripos laivų buvo paleistos degančios ietys ir strėlės, fakelai, indai su padegamaisiais mišiniais ir jų pagalba daugelis laivų ėmė liepsnoti. Kankinamas jūros ligos Oktavianas visą mūšio laiką išbuvo kajutėje.  Ir nors Antonijui pabėgus pergalė jau šypsojosi Agripai, tačiau įnirtingas, chaotiškas mūšis tęsėsi dar keturias valandas ir tik nedaugeliui Antonijaus laivų pavyko išsigelbėti. Po savaitės pasidavė ir be vado likusi Antonijaus armija. Pagal padavimą, nevilties apimtas Antonijus keturias paras išsėdėjo laive. Atsigavęs jis ėmėsi pergrupuoti savo pajėgas, tačiau jau buvo per vėlu. Sausumos armijos likučiai kovojo dar septynias dienas,- viskas pasibaigė tada kai juos paliko Kanidijus Krasas. Tada 19 Antonijaus legionų pasidavė Oktavianui. Pažymėdamas pergalę prie Akcijaus Oktavianas pastatė miestą kurį pavadino Nikopoliu – pergalės miestu. Antonijus ir Kleopatra atsitraukė į Aleksandriją, kur ištisus metus dar laukė neišvengiamo likimo. 30 m. pr. m. e. rugpjūčio 1 Aleksandrijoje pasirodė Oktaviano laivynas. Paskutiniai legionai ir laivai pasidavė imperatoriui. Antonijus ir Kleopatra nusižudė. Gajus Julijus Cezaris Oktavianas Augustas tapo Romos valdovu. Prasidėjo Romos imperijos epocha. Agripa visaip vengė ir nesutiko, kad jam būtų surengtas ypatingas pagerbimas Romoje - triumfo eisena. Jis iš Oktaviano rankų priėmė tik pasižymėjimo ženklą–mėlynos spalvos vėliavą. Jis ir toliau išliko artimiausiu imperatoriaus Oktaviano, pasivadinusio Augustu Cezariu, žmogumi. Po karo Galijoje, Palestinoje ir Juodojoje jūroje jis grįžo į Kampanę, kur susirgęs 12 m. pr. m. e. mirė. 31 m. pr. m. e. rugsėjo 2 jūrų mūšio metu Antonijus buvo galutinai sutriuškintas ir Egiptas tapo eiline Romos provincija. Agripa, Vipsanijus Markas Agripa, Vipsanijus Markas Agripa, Vipsanijus Markas Agripa, Vipsanijus Markas