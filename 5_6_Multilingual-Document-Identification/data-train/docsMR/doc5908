იესო ქრისტე სუპერვარსკვლავი ასევე გამოვიდა როგორც ფილმი და დაიდგა მსოფლიოს უამრავ თეატრში. მოციქული იერუსალიმში, ის კი პასუხობს, რომ ეს მოხდება მხოლოდ მაშინ, როდესაც ამას ღმერთი გადაწყვიტავს. მარიამ მაგდალინელი ხედავს, რომ იესო იღლება მოციქულების მხრიდან მუდმივი კითხვებით და მას შესვენებას სთავაზობს, ასევე ფეხს ზეთით ჰბანს. იუდას აწუხებს, რომ იესო ესაუბრება ისეთ მეძავს, როგორიც მარიამია. მას აქვს ეჭვი, რომ ამ საკითხში იესო საკუთარ მოძღვრებას ეწინააღმდეგება და ფიქრობს, რომ ესეც მის წინააღმდეგ იქნება გამოყენებული. მაგრამ იესო მიმართავს - ’ნუ განიკითხავ სხვას, სანამ თავად უმანკო არ იქნები’. ის ასევე მიმართავს სხვა მოციქულებს და ეუბნება, რომ მათ შორის არავის ადარდებს მისი ბედი. მაგდალინელი ცდილობს, დაამშვიდოს იგი. იუდა გამოთქვამს ვარაუდს, რომ ის ფული, რომელიც დაიხარჯა ზეთის შეძენაზე, ღარიბებსაც გამოადგებოდა. იესო უხსნის, რომ შეუძლებელია, ყველას დაეხმაროს. ამასობაში, კაიაფა, მღვდელმთავარი და სხვა მღვდლები განიხილავენ იესოს ქმედებებს. მათი აზრით, იგი არ აღიარებს რომაელებსა და მათ მეფეებს და რომაული იმპერიისათვის უდიდეს საშიშროებას წარმოადგენს. კაიაფა თვლის, რომ იესო უნდა მოკლან. როგორც კი ის და მისი მოციქულები შედიან იერუსალიმში, მღვდელმთავარი ხვდება მათ და მოითხოვს, რომ დაიშალონ. მაგრამ იესო მიუგებს, რომ ამის გაკეთება უკვე შეუძლებელია. მას უახლოვდება სვიმონ კანანელი, რომლის აზრით იესოს თავისი თანამოაზრეების ძალით რომის იმპერიის განადგურებაც შეუძლია, ის კი ამაზე უარს ეუბნება. იესოს თქმით, არც ერთმა მისმა მოციქულმა არ იცის, თუ რა არის ნამდვილი ძალა ან არ ესმით მისი გზავნილების. პილატე პონტოელი ხედავს სიზმარს, სადაც იესოს ხვდება და შეიტყობს, რომ მალე მას დაადანაშაულებენ ამ პიროვნების სიკვდილში. იესო ამასობაში შედის იერუსალიმში და ხედავს, რომ მის ტერიტორიას იყენებენ სავაჭროდ, პროსტიტუციისათვის და ნარკოტიკების გასაყიდადაც კი. განრისხებული იესო ყველაფერს ანგრევს და ვაჭრებს მოუწოდებს, დატოვონ ეს ადგილი. მაგრამ ამის შემდეგ მას ამჩნევენ და უახლოვდებიან კეთროვნები, ღარიბები და ხეიბრები, რომლებიც განკურნებას სთხოვენ. ბრბოს ტალღა მეტად დიდია და ის მიმართავს - ’თავად განკურნეთ საკუთარი თავი’. მარიამ მაგდალინელი პოულობს მას და სთავაზობს დასვენებას. სანამ მას სძინავს, მარიამი ფიქრობს, რომ მასზე შეყვარებულია, მაგრამ იგი არ ჰგავს რომელიმე მამაკაცს, რომელიც მანამდე მოსწონდა. იუდა თავად პოულობს მღვდლებს და ჰპირდება, რომ დაეხმარება იესოს აყვანაში, თუმცა კარგად აცნობიერებს, რომ სამუდამოდ იქნება დაწყევლილი. ამის სანაცვლოდ კაიაფა მას სთავაზობს 30 ვერცხლს, რაზეც იუდა უარს ეუბნება. კაიაფა კვლავ იმეორებს შემოთავაზებას, იმ მოტივით, რომ ფულის გამოყენება საქველმოქმედო მიზნითაც შეიძლება. საბოლოოდ, იუდა ნებდება და გაანდობს მათ, რომ სამშაბათის საღამოს იესო გეთსიმანიის ბაღში გაატარებს. სამშაბათს იმართება უკანასკნელი ვახშამი, სადაც იესო სხვებს აწოდებს პურს და უსხამს ღვინოს. იგი ეუბნება, რომ მომავალში უნდა იფიქრონ ღვინოზე, როგორც მის სისხლზე და პურზე, როგორც მის სხეულზე და მისი მირთმევისას გაიხსენონ იგი. ის წინასწარმეტყველებს, რომ მოციქული პეტრე მას სამჯერ უარყოფს, ხოლო თორმეტიდან ერთ-ერთი მას უღალატებს. იუდა ფიქრობს, რომ მან უკვე ყველაფერი იცის, აღიარებს ამას და მიდის რომაელი ჯარისკაცების მოსაყვანად. თერთმეტი მოციქული იძინებს. იესო მიმართვას ღმერთს და სთხოვს, არ ააცილოს ის საშინელი სიკვდილი, რომელიც ელის. მას არ ესმის, რატომ მოევლინა ამ ქვეყანას მესიად და დაღლილია ამით. მისი თხოვნა და კითხვები უპასუხოდ რჩება და იესო დარწმუნებულია, რომ ვერ შეცვლის ღმერთის ნებას. იგი შესთხოვს უფალს, რაც შეიძლება მალე წაართვას სიცოცხლე. მისი მოციქულები აღმართავენ მახვილებს, მაგრამ იესო სთხოვს, დაუშვან ისინი, ვინაიდან ვეღარაფერს შეცვლიან. ჯარისკაცებთან ერთად ჩნდება იუდა, რომელიც იესოს უახლოვდება და ლოყაზე ემთხვევა. ამით რომაელები ხვდებიან, თუ რომელია ამ პიროვნებებს შორის იესო. იგი დაჭერილია, მოციქულები ამაოდ ეწინააღმდეგებიან რომაელებს. იესოს მითითებით, ისინი ჩერდებიან. პილატეც ეკითხება იესოს, არის თუ არა იგი ღმრთის შვილი. იესო იგივე პასუხს ეუბნება, რაც კაიაფას წინაშე წარმოთქვა. ვინაიდან იესო გალილეიდან არის, პილატე მას თავიდან იშორებს იმ მიზეზით, რომ გალილეა მეფე ჰეროდეს იურისდიქციის ქვეშ არის. როდესაც იესოს სცემენ და დასცინიან, ბრბო გაჰყვირის, ’სად გაქრა შენი ძალა?’. მეფე ჰეროდეც დასცინის მას და სთავაზობს, დაამტკიცოს თავისი ზებუნებრივი ძალების არსებობა და გადააქციოს მისი წყალი ღვინოდ, მაგრამ იესო ამას ყურადღებას არ აქცევს. ჰეროდე ფიქრობს, რომ ის მხოლოდ კიდევ ერთი თვითმარქვია მესიაა და მას ისევ პილატესთან აბრუნებს. იუდა ხვდება, რომ უსამართლოდ მოექცა იესოს, მირბის მღვდლებთან, სადაც ამბობს, რომ ეშინია, რომ მას მუდამ გაიხსენებენ, როგორც მოღალატეს. კაიაფა აიმედებს, რომ მის მიერ შესრულებული თხოვნა ყველას საკეთილდღეოა. ეულად დარჩენილი იუდა უკვე ადანაშაულებს ღმერთს იმაში, რომ მას ასეთი მძიმე როლი ერგო. იგი თავს იკლავს. იესოს საბოლოო განაჩენის ჟამი. პილატე ეკითხება ბრბოს, სურთ თუ არა იესოს, მათი მეფის ჯვარცმა, რაზეც ისინი პასუხობენ ’კეისრის გარდა სხვა მეფე არ გვყავს’. პილატე იხსენებს სიზმარს, სადაც ეს ბრბოც იხილა. იგი კვლავ მიმართავს ხალხს და სთავაზობს, რომ იესო არა მოკლული, არამედ ციხეში გამომწყვდეული იქნას. მაგრამ ხალხი ჯიუტად გაჰყვირის, რომ იესო რომაელების წინაშე გამომწვევად იქცეოდა. პილატე განრისხებულია, მან იცის, რომ სინამდვილეში ისინი ვერ იტანენ რომაელებს და მათ რეჟიმს. იესოს გაშოლტავენ, რითაც პილატე ცდილობს, დაუოკოს ხალხს მისი ჯვარცმის სურვილი, მაგრამ იესოს თქმით, ყველაფერი უკვე გადაწყვეტილია და ამას პილატეც ვერ შეცვლის. ხალხი ამასობაში ჯიუტად მოითხოვს ჯვარცმას და პილატე იხსენებს, რომ კეისარს ემსახურება და ვალდებულია, მშვიდობა დაამყაროს. ის თანხმდება იესოს ჯვარცმაზე. ჯვარცმამდე იესო ხედავს იუდას სულს. ეს უკანასკნელი ეკითხება მას, თუ რატომ მოქმედებდა ასე და იყო თუ არა მთელი ეს ისტორია ღმერთის ჩანაფიქრი. იესოს ჯვარზე აკრავენ და აწამებენ. იგი კვდება.
