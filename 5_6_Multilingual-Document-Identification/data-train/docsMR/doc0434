De absolut första engelska fullblod, arabiska fullblod, indonesiska Timorponnyer och Boerhästar från Sydafrika fanns med på båtarna. Under början av 1800-talet importerades ytterligare engelska fullblod och arabhästar till ön där de användes i aveln av kavallerihästar som kallades "Station horse". Från dessa hästar utvecklade man sedan en häst som kallades Waler, då den utvecklades i New South Wales. Dessa var ättlingar till de första australiska boskapshästarna och de hästar som inte höll måttet släpptes i det fria och blev till Australiens variant på mustangen, förvildade hästar som kallas Brumbys. Fram till 1930 köptes många Walers av det indiska kavalleriet och under huntertyp med hjälp av angloaraber och fullblod. Man införde även en del ponnyblod och Quarterhäst i rasen. Rasen registrerades 1954 och då bildades även Australiens första Quarterhästförening. 1971 blev den Australiska boskapshästen godkänd som en egen ras efter att över 100 boskapsskötare och uppfödare samlades i Tamworth i New South Wales för att skapa en förening för  rasen, "Australian Stock Horse Society". Många av de uppfödare som var med under mötet avlade sina boskapshästar genom att använda sig av hästar som hade blodslinje med de hästar som först fördes till Australien år 1788. Hästarna inspekterades och registrerades om de höll måttet. Idag är även användandet av Quarterhästar i aveln mycket omdiskuterad då uppfödare främst bör använda sig av äldre blodslinjer. Idag finns det ca 14 hingstlinjer som ligger i grunden till det största antalet registrerade hästar. Det finns ca 170 000 registrerade boskapshästar och varje år nyregistreras 3000-3500 hästar vilket gör rasen till den vanligaste i Australien. Under Olympiska sommarspelen 2000 i Sydney äade man rasen under invigningen då en hingst stegrade sig på banan och ytterligare 120 australiska boskapshästar reds i i manegen. Boskapshästarna har ock ersatts i många delar av landet med motorcyklar men de är fortfarande en mycket viktig tillgång bland bergigare regioner där det är säkrare att ta sig fram med hästar. Hästarna kan vara i alla hela färger och kan även bli skäck men den vanligaste färgen är brun. Hästarna blir mellan 150 och 160 cm i mankhöjd och har en exteriör som påminner mycket om det engelska fullblodet eller den amerikanska Quarterhästen. De är en något kraftigare varmblodshäst som främst används av farmare för att driva får eller boskap, men då de är relativt starka används de även inom all slags jordbruksarbete som plöjning och sådd. Rasen fungerar även utmärkt som ridhästar då inslaget av fullblod har gjort rasen något atletisk och ganska snabb. Australiska boskapshästar används bland annat inom hästpolo och banhoppning. Rasen har även använts av det australiska dressyrlaget i både VM och OS.