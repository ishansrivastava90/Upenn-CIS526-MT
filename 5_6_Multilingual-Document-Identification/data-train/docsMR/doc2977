Frimenighed, er en betegnelse for en menighedsdannelse udenfor folkekirken, men som i modsætning til frikirkerne er forpligtet på de evangelisk-luthersk bekendelser ligesom Folkekirken.  Bekendelsesmæssigt er der derfor ingen forskel, og ofte så vil frimenigheder gerne regnes for en del af Folkekirken. En frimenighed står dog ikke under tilsyn af provst og biskop, i modsætningen til valgmenigheder som hører under folkekirken og som skal godkendes af kirkeministeren. Frimenighedsordningen, som kun forekommer i Danmark, har baggrund i Grundtvigs tanker om frihed i folket og kirken, og når frimenighederne står uden for folkekirken skyldes først og fremmest et ønske hos disse menigheder om at kunne organisere sig under friere former, end det er muligt selv inden for folkekirkens valgmenigheder og eventuelle uenigheder med folkekirkens biskopper angående ikke bekendelsesmæssige uenigheder. Frimenigheder er har en række rettigheder som frikirker ikke har, men er dog økonomisk selvstændig og aflønner selv sin præst og andre medarbejdere, og er derfor helt afhængig af medlemmernes antal og deres bidrag. Fri- og valgmenighederne opstod i sidste halvdel af det 19. århundrede spredt rundt i landet, der hvor Grundtvigs tanker om frihed i folk og kirke vandt genklang.  Og de er oprettet af mennesker, der som følge af den oplysningstradition, der var en del af Grundtvigs ide, fik mod til at tage selvstændig stilling, - og gøre op med de stramme bånd, der på den tid var almindelig i kirkelig regi, og var derfor alle frimenighederne i de første hundrede år  grundtvigske menigheder. Forudsætningerne på det kirkelige område var Grundtvigs bestandige selvopgør, hans ”gåen op imod strømmen i mig selv”. Periodens præg af almuens opvækkelse var grobunden for denne genklang. -. Grundlovens religionsfrihed gjorde det muligt at danne trossamfund udenfor kirken. Den folkekirkelige valgmenighedslov gav folkekirkelige medlemmer mulighed for danne menighed og vælge deres egen præst uden at skulle udtræde af folkekirken Oprettelse skete på baggrund af den tyske overtagelse og de fleste på nær to blev opløst ved Genforeningen i 1920. Efter valgmenighedsloven viste det sig at der var kredse der ønskede en endnu større grad af frihed, og som derfor i 1883 dannede den første egentlige frimenighed på øen Mors, pga. den tidligere valgmenighedspræst insistede på nadver for ukonfirmerede børn. Siden er mange grundtvigske frimenigheder dannet, og af dem er der i dag otte tilbage. Siden er fortløbigt 11 frimenigheder opstået i Luthersk Missions regi, og derudover flere uafhængige frimenigheder.