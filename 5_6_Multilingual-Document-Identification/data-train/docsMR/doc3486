Futbola FC Augsburg'un genç takımında başladı. 1982 - 1994 yılları arasında Bundesliga'da Bayern Münih forması giydi. İlk sezonlar Manfred Mueller, Walter Junghans ve Jean-Marie Pfaff'ın ardından dördüncü yedek kaleciydi. 82'de Mueller, 84'te Junghans takımdan ayrıldı. Pfaff ve Aumann arasında bir çekişme başladı. Bu Pfaff'ın bir gün antremanda Aumann'ı tokatlamasına kadar devam etti. Aumann 1984 yılında takımın birinci kalecisi konumuna geldi. 1985'te sakatlanana kadar devam etti. Döneminin en başarılı Alman kalecilerinden biri olarak kabul ediliyordu. Bu sayede Alman Milli Futbol Takımı kadrosuna girdi ve 1990 FIFA Dünya Kupası kadrosuna girdi. 1989'da tamamen kalesine geçtiği FC Bayern Münih ile 1985, '86, '87, '89, '90 ve '94 yıllarında 6 kez şampiyonluk yaşadı. Ayrıca bu dönemde takımı, iki kez Almanya Kupası kazandı. 1988'de Inter ile oynadıkları ve deplasmanda 3-1 yendikleri maçta kurtarışlarıyla dikkat çekti. 1991'de kaptanlığı Klaus Augenthaler'den aldı. 1991/92 sezonunda büyük bir sakatlık yaşadı. 2. kaleci Sven Scheuer de sakatlandığı için Aumann'ın tavsiyesiyle arkadaşı Toni Schumacher takıma getirildi. 1994'te artık kaleyi Oliver Kahn devralınca Aumann takımından ayrıldı. Kaptanlığı da Lothar Matthäus'a devretti. 1994 yılında Alman Christoph Daum'ûn yönettiği Beşiktaş Jimnastik Kulübü'ne transfer oldu ve ilk sezonunda Türkiye Ligi Şampiyonluğu'nda rol aldı. Bir sonraki sezon olan 1995/1996'da aynı başarıyı gösterememiş ve sezon başına geçirdiği bir sakatlığın yanında özellikle takımın Şampiyonlar Ligi elemelerinde Rosenborg BK'ye elenmesi sonucu gelen eleştriler sonucu Beşiktaş'tan ayrılarak futbolu bırakmıştır. Futbolu bıraktığında 216 Bundesliga, 33 Turkcell Süper Lig, 35 Avrupa Maçı oynamıştı. Aumann, Alman 21 yaş milli takımda 1984-85 yıllarında 7 maçta forma giydi. 1989-90 yılları arasında Alman Milli Futbol Takımı'nda 4 maçta forma giydi. 1990 FIFA Dünya Kupası kadrosuna çağrıldı. Turnuva öncesi Bayern Münih-AC Milan maçlarında kurtarışlarıyla dikkat çeken Aumann ve 1. FC Köln kalecisi Bodo Illgner arasında birinci kaleci tartışmaları yaşanıyordu. Kupa öncesi Uruguay ile yapılan hazırlık maçında devre arasında kaleyi devralan Aumann 3 gol yiyince, 2. kaleci olarak kadroda yer buldu. 1991'de sakatlıklarının yanında koç Berti Vogts ile anlaşmazlık yaşayınca, ikinci kaleciliği Andreas Köpke'ye bıraktı. Raimond Aumann, futbolu bıraktıktan sonra FC Bayern Münih, kulübünün taraftarlardan sorumlu personeli olarak göreve başladı.