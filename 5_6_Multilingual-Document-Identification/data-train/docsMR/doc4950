Parlamentarni izbori u Kraljevini Jugoslaviji 1931. su bili prvi izbori za Narodnu Skupštinu u Kraljevini Jugoslaviji. Održani su 8. studenog 1931. Ovo nisu bili izbori u pravom smislu riječi jer je bila postavljena samo jedna, vladina zemaljska lista Jugoslavenske radikalne seljačke demokracije na čelu s predsjednikom vlade generalom Petrom Živkovićem. Kraljevinu Jugoslaviju je za vrijeme Šestosiječanjske diktature pogodila ozbiljna politička i gospodarska kriza, a strani Francuske, Čehoslovačke i Velike Britanije su u početku podržavali kraljevu diktaturu misleći da će diktatura konsolidirati državu, no nakon kratkog vremena su počeli zazirati od režima koji je uloženi strani kapital trošio bez kontrole parlamenta. To je natjeralo kralja Aleksandra da prekine razdoblje otvorene diktature i donese ustav. Nakon donošenja tzv. Oktroiranog ustav jednom jugoslavenskom narodu s tri plemena. Prema članku 13. Ustava zabranjuju se sva udruženja na vjerskoj, plemenskoj ili regionalnoj osnovi, što je vrijedilo i za političke stranke. izbornoj jedinici u cijeloj državi. Na čelu zemaljske izborne liste je bio njezin nositelj. Prema članku 18. Izbornog zakona kandidaturu svakog nositelja izborne liste mora potpisati 60 predlagača svake izborne jedinice. Za svakog izbornog kandidata je bilo potrebno najmanje 200 predlagača, što je za 306 izbornih jedinica zahtijevalo 80.000 predlagača. Time se nastojalo onemogućiti postavljanje kandidatura posebnih nacionalnih, regionalnih i manjih političkih stranaka. U skladu s tim zakonom  kandidatirati su se mogle samo velike i dobro organizirane stranke koje su imale pristalice u svim dijelovima države. Način glasovanja je bio javan i usmeni, a podjela mandata je vršena tako da zemaljska lista koja je dobila relativnu većinu glasova je dobivala odmah dvije trećine mandata. Zemaljska lista koja je dobila ispod 50.000 glasova nije dobila mandat, već su se ti glasovi pribrajali pobjedničkoj listi. Ostala trećina mandata se dijelila između stranaka koje su postigle iznad 50.000 glasova, ali nisu ostvarile relativnu većinu. Prema odredbi dvotrećinska podjela mandata se vršila po svim banovinama, što je predstavljalo svojevrsnu legalnu izbornu prijevaru. Kako je izborni zakon donesen dva mjeseca prije izbora, oporbene političke stranke nisu mogle ništa poduzeti da uspiju postaviti zemaljske kandidatske liste prema zakonskim propisima. Zbog toga su oporbene političke stranke apstinirale izbore.  Nositelj vladine zemaljske liste, koja je bila ujedno bila jedina postavljena zemaljska lista,  bio je tadašnji predsjednik vlade.