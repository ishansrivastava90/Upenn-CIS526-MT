semiootiliste piirangusüsteemide internaliseerumist ja eksternaliseerumist. Et mõtestada isiksuse organisatsiooni, tuleb arvestada märkide vahetut, dünaamilist rolli. Oma vahetutes elumaailmades isikud pidevalt konstrueerivad ja rekonstrueerivad märke. Internaliseerimise ja eksternaliseerimise käigus tuuakse aktuaalsetesse eluolukordadesse sisse teiste poolt varem konstrueeritud märke. Raamatus käsitletakse isiksust piiramise mõiste abil. Ta rõhutab mõtlemise, tundeelu ja tegutsemise fundamentaalset ühtsust. Kõigi puhul on rakendatavad piiravad printsiibid.  Avaneb pilt aktiivsetest isikutest, kes konstrueerivad tähendusi ja püüavad saavutada konstrueeritud  tähenduslikke eesmärke, püüdes ka teisi nende poole suunata. Sotsiogeneetiline lähenemine isiksusele näeb isiksuse ontogeneesi toimuvat ühiskondlike suhete ja nende kultuurilise arengu kaudu. Väljakujunenud isiksus on suhteliselt autonoomne selle sotsiaalse maailma suhtes, millest ta tekkis. Isiksus on nii sotsiaalselt sõltuv kui ka individuaalselt sõltumatu. Kõige lähemad eelkäijad isiksusepsühholoogias on William Stern ja Gordon Allport. Kasutada saab muu hulgas Sterni arusaama, et isiksus on unitas multiplex, Viimaseid vaadeldakse mõtlemise, tundmise ja tegutsemise voogu piiravatena.  Seal konstrueeritakse uued semiootilised vahendid, mis valmistavad isikut ette võimalikeks kohtumisteks uudsete eluolukordadega. Kuidas on isiksus kultuuriliselt konstitueeritud ja kuidas isiklikud tegevused osalevad sotsiaalses muutuses? Neid küsimusi on sotsiaalteadused sadakond aastat esitanud, ja neile vastamine osutub väga raskeks. Tavakeelest võetud mõisteid tuleb psühholoogias kriitiliselt analüüsida, et nad ei takistaks vajaliku ja võimaliku mõistelise täpsuse saavutamist. Üks niisugune mõiste on isiksuse mõiste, mis tavakeeles on mitmetähenduslik ning on isiksusepsühholoogias  viinud isiksuse staatiliste piltide konstrueerimisele. Psüühilise elu keerukas  voog erinevates tingimustes, käitumise ja refleksiooni järjepidevus ja katkevus,  abstraheeritakse isiksuse stabiilseteks joonteks ja dimensioonideks. Psühhofüüsiliste süsteemide all peab ta silmas "tunnuseid või tunnuserühmi latentses või aktiivses olukorras". "Psühhofüüsiline" märgib "isiku ühtsuses lahutamatult kokkusulandunud" keha ja vaimu ühtsust. Isiksus toimib ellujäämisviisina keskkonna valdamise ning selle nõudmistega arvestamise teel. Inimese käitumist võib vaadelda "just nagu"-reaalsuste kaudu, mis viivad tegeliku individuaalse organisatsiooni tekkimisele. Elu jooksul saab isiksus sotsiaalselt juhitavaks ja individuaalselt konstrueeritavaks. Potentsiaalsetest isikutest aktuaalseteks isikuteks saamine toimub sotsiaalse kogemuse individuaalse transformeerimise teel. Maske võttes saab isiksus internalisatsiooni ja eksternalisatsiooni käigus tõeliseks. Isiku eripära tekkimine sõltub nende maskide üldistamisest ja individualiseerimisest, mis isik oma elunäidendi käigus endale võtab ja läbi mängib. See näidend võib vahel olla komöödia, paroodia või tragöödia, olenevalt sellest, millised sotsiaalsed rollid ühiskonnas müüdilugude eeskujul luuakse. Lood abstraheeritakse reaalsete isikute elust ja muudetakse narratiivideks selle kohta, kuidas teised isikud peaksid mõtlema ja toimima. Isiksus on indiviidi vahend keskkonnaga suhestumiseks, mitte omaette eesmärk. Temast saab subjekt, kes suhestub keskkonnaga kui oma tegevuse objektiga. Selline roll on mõnes sotsiaalses protsessis tähtis, mõnes mitte. Küsimus, kuidas inimesed kogu oma subjektiivses keerukuses suhestuvad keskkonnaga, on isiksuse mõistmise tuum. Inklusiivne lahutamine seevastu jätab süsteemi lahutatud osade vahelise suhte alles. Kurt Lewini valem "käitumine on isiku ja keskkona funktsioon" kuulub siia. Eksklusiivne lahutamine