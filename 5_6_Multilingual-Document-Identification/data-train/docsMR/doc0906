Piknik ob jezeru je slovenska živalska pravljica, ki je prvič izšla leta 1998. Krenili so na pot, kjer so srečali še ježa, pikapolonico in mravljico. Tudi ti so se jim pridružili. Skoraj so že prešli pol poti, ko jim je pot prekrižal velik kamen, ob levi strani poti pa se je dvigoval visok hrib. Živali so ugotavljale, da se je kamen verjetno skotalil s hriba in padel ravno na njihovo pot. Desno ob potki se je vil globok potok, zato male živalce niso mogle nadaljevati poti. Medved, srna, žaba in jelen bi že lahko prišli čez, toda za veverico, mravljico, pikapolonico in ježa je bil ta kamen prevelika ovira. Svojo pomoč je ponudil medved, ki je hotel, da bi živali splezale na njegov hrbet in tako bi jih lahko prenesel čez vodo. Toda zajček se je spomnil, da ob dežju lahko potok še bolj naraste in miška se je prav tako zbala, da kadar se ji bo kam mudilo, ne bo mogla čez. Srna je predlagala, da bi s skupnimi močmi lahko premaknili kamen, metuljček pa je kamen obletaval in razmišljal kako bi ga lahko odstranili. Menil je, da bi ga medved zagotovo lahko premaknil, saj je najmočnješi med vsemi. Medvedu je poskušal kamen premakniti, pridružile so se mu še ostale živali toda ni jim uspelo.     Mravlja je povedala, da potrebujejo manjši kamen in debelejšo vejo. Nato bi vejo zataknili pod kamen, ki ga hočejo premakniti. Pod to vejo bi zataknili še en, manjši kamen, potem pa bi se vsi uprli v vejo in kamen bi se zvalil v vodo. Vse živali so ostale brez besed in se spraševale kako se nobena izmed njih ni mogla spomniti česa takega. Jelen je poskrbel za vejo, ki jo je našel v grmovju, veverica in zajček sta valila manjši kamen, medved je vejo zataknil pod kamen, veverica in zajček pa sta manjši kamen zataknila pod vejo. Vse male živalce so splezale nanjo, velike živali pa so se z vso močjo uprle. Kamen se je res premaknil in pljusknil v vodo. Nadaljevali so pot in prišli do jezera kjer so rajali do trdne noči. Liki so personificirane živali. Zanimivo je, da so majhne živali , ki veljajo v življenju že tako nebogljene, vse poimenovane s pomanjševalnicami npr. zajček, metuljček, detelček, srnica, miška, medtem, ko je edina žival, ki ni poimenovana s pomajševalnico, medved. Ta velja v življenju kot ošabna, neusmiljena zver, čeprav je v zgodbi predstavljen kot prijazen medved, pripravljen pomagati prijateljem v stiski. To se kaže v trenutku, ko reče malim živalim naj splezajo nanj in jih bo prenesel čez vodo. Vse živali v zgodbi so predstavljene pozitivno, nobena ni predstavljena kot ošabna, zvita. Vse si pomagajo med sabo in razumejo.