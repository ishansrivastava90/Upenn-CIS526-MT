Райх започва да придобива слава като студент по медицина и като един от най-надарените психоаналитици около Зигмунд Фройд. С времето обаче неговите идеи се радикализират и придобиват политически импликации. Така той се превръща в един от най-противоречивите мислители на миналия век. С утежняване на политическата атмосфера във времето между двете световни войни и идването на власт на Адолф Хитлер започват преследванията на идеите, работата и личността на Вилхелм Райх. Райх показва огромна ерудираност и познание в области като психонализата, културната антропология, биологията, философията, икономиката, социологията, литературата. Негови идеи повлияват на писатели и мислители като Александър Льовен, Фриц Пърлс, Пол Гудман, Саул Белоу, Норман Майлър,А.С. Хийл, Уилям Бъроуз, Робърт Антон Уилсън. Зрялата работа на Вилхелм Райх се фокусира повече върху характеровата структура на масите, отколкото върху индивидуалните невротични симптоми и заболявания. В следствие книгите му пропагандират за нерепресирана юнушеска сексуалност и широко достъпно сексуално образование, свободно ползване на контрацептиви и правото на аборти, важността на сексуалната икономика и икономическата независимост на жените, хуманни работни условия за работническата класа, разбиване на тоталитарното патриархално семейство. Анализите му описват ригидни, емоционално бронирани и смазани човешки общества населявани от импотентни, психически и биологично увредени човешки маси, които в неспособността си на пълноценен любовен живот и оргазъм, стават несъзнавани организатори и съучастници на смазващи, перверзни тоталитарни режими. Скоро след идването на власт на САЩ.