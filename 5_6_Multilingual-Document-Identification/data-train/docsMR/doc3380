Julio İglesias 23 Eylül 1943 günü, saat 14.00'da Madrid'in Meson de Paredes caddesinde bulunan bir hastahanede dünyaya geldi. Dr. Julio İglesias Puga ve Maria del Rosario de la Cueva y Perignat'ın iki oğlundan büyüğüdür. Erkek kardeşi Carlos ile mutlu bir çocukluk geçirdiler. Julio'nun ailesi baba tarafından Galicia kökenli. Babası doktor  İglesias Puga Orense'de doğdu. Julio'nun baba annesi Manuela ve dedesi Ulpiano idi. Anne tarafından büyük babası Jose de la Cueva Endülüslü ünlü bir gazeteciydi, anne annesi ise Dolores de Perignat Orejuela de Camporedondo idi. Julio İglesias başarılı bir sporcu olarak yetişti, Real Madrid genç futbol takımında kalecilik yaptı. Profesyönel futbolcu olmak istiyordu ama eğitimini yarım bırakmadı. Madrid Complutense Üniversitesinde hukuk eğitimi aldı. 20 yaşına henüz girmişti, 22 Eylül 1963 sabaha karşı saat iki civarında arkadaşları Enrique Clemente Criado, Tito Arroyo ve Pedro Luis Iglesias ile birlikte Majadahonda'dan Madrit'e dönüyordu. O gece çok ciddi bir trafik kazası geçirdi ve yaklaşık bir buçuk yıl kısmen felçli kaldı. Yeniden yürüyebilmesi olası değildi. Julio ile ilgilenen hemşire Eladio Magdaleno ona bir gitar hediye etti. Julio zamanını saatlerce radyo dinleyip şiir yazarak geçiriyordu. Yatağa bağlı yaşıyordu ve spora olan özlemini hafifletmek için şarkı söylemeye başladı. Gitar çalmayı, şiirlerini müzikle süslemek için temel akorları öğrendi. Julio iyileştikten sonra eğitimine devam etti ve İngiltere'ye gitti. Önce Ramsgate daha sonra da Cambridge’de Bell's Language School'de İngilizce öğrendi. Zaman zaman hafta sonları “Airport Pub” adlı bir pubda dönemin popüler şarkılarını söylüyordu – Tom Jones, Engelbert Humperdinck, Beatles şarkıları ... – Gwendolyne Bollore ile de Cambridge'de tanıştı. En ünlü şarkılarından biri olan Gwendolyne'e ilham veren genç kız Julio'nun kız arkadaşı oldu. 1985'te Hollywood Ünlüler Kaldırımını yıldızla süsleyen bir kaç Latin asıllı sanatçıdan biri olma ünvanını aldı. Julio İglesias 28 Ocak 1991 tarihinde Hollanda'dan da bir yıldız aldı. 1988'de, bir yıl önce çıkarttığı Un Hombre Solo albümüyle En İyi Latin Şarkıcı dalında Grammy Ödülünü aldı. Aynı albüm Aplauso'92 Yılın Sanatçısı ödülüne de layık görüldü. 1992'de Florida’da “Evrensel İspanyol” ve İspanya’da “Galicia Dünya Elçisi” seçildi. 1995'de Çin’de Altın Plak Ödülünü alan ilk yabancı sanatçı olarak tarihe geçti. 1997'de Monako En İyi Latin Şarkıcı Müzik ödülünü aldı. Julio İglesias dünyanın en popüler ses sanatçısıdır. 250 milyondan fazla albüm sattı. Başarılı müzik kariyeri boyunca 2600'den fazla platin ve altın plak sahibi oldu, müzik tarihinde başka hiç bir şarkıcı bu başarıyı elde edemedi. Julio 8 Eylül 1997 “ASCAP Ödülleri” gecesini kolay kolay unutamayacaktır. O gece Latin pop yapımcı ve şarkı yazarı Emilio Estefan Julio'nun sosyetenin sahne sanatçılarına verdiği en prestijli ödül olan ASCAP ödülüne layık görüldüğünü anons ediyordu. Daha önceki yıllarda Frank Sinatra, Ella Fitzgerald ve Barbara Streisand gibi isimler de bu ödülü aldılar. Ardından Miami valisi Joe Carollo o günü Miami'de “Julio İglesias Günü” ilan etti. 3 Nisan 1999'da Miranda ikinci oğlu Rodrigo'yu dünyaya getirdi. İki yıl sonra 1 Mayıs'ta ikiz kızlar Victoria ve Cristina doğdular. Sanatçının annesi Miami'de Corpus Cristi kilisesinde yardım çalışmalarıyla tanınan Rosario de la Cueva uzun süren bir rahatsızlıktan sonra 14 Mart 2002'de vefat etti. Bir ay sonra Julio ve kardeşi Carlos annelerinin anısına bir şapel inşaatına başladıklarını açıkladılar. Aynı yıl 4 Kasım'da Rosario de la Cueva Yardım Merkezi hizmete açıldı. Corpus Cristi kilisesinin yanında bulunan merkez Miami'de zor durumda olan şahıslara hizmet veriyor. 18 Mayıs 2004 tarihinde Julio 61 yaşındayken ikinci erkek kardeşi, babası Dr.İglesias ve eşi Ronna Keitt'in oğulları Jaime İglesias dünyaya geldi. Ronna yeniden hamile kaldığını öğrendikten kısa bir süre sonra 19 Aralık 2005'te Dr.İglesias Puga 90 yaşında vefat etti. Yaşam dolu, ve herkesçe sevilen, özellikle de basın tarafından büyük saygıyla karşılanan bu çok değerli adam “Papuchi” adıyla biliniyordu. 26 Temmuz 2006’da Julio’nun küçük kız kardeşi Ruth doğdu. Dr. İglesias yaşasa o gün 91 yaşına girecekti.