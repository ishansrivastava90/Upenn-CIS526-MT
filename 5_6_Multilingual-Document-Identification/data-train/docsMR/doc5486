सामान्यतया मध्यकालीन भारत का अर्थ १००० इस्वी से लेकर १८५७ तक के भारत तथा उसके पड़ोसी देशों जो सांस्कृतिक तथा ऐतिहासिक दृष्टि से उसके अंग रहे हैं, से लगाया जाता है । खिल्जी वंश को दिल्ली सल्तनत के विस्तार की तरह देखा जाता है । जलालुद्दीन फीरोज़ खिल्जी, जो कि इस वंश का संस्थापक था वस्तुतः बलबन की मृत्यु के बाद सेनापति नियुक्त किया गया था । पर उसने सुल्तान कैकूबाद की हत्या कर दी और खुद सुल्तान बन बैठा । इसके बाद उसका दामाद अल्लाउद्दीन खिल्जी शासक बना । अल्लाउद्दीन ने न सिर्फ अपने साम्राज्य का विस्तार किया बल्कि उत्तर पश्चिम से होने वाले मंगोल आक्रमणो का सामना भी डटकर किया । लोदी वंश की स्थापना १४५१ में तथा पतन बाबर के आक्रमण से १५२६ में हुआ । इब्राहीम लोदी इसका आखिरी शासक था । विजयनगर साम्राज्य की स्थापना हरिहर तथा बुक्का नामक दो भाइयों ने की थी। यह १५वीं सदी में अपने चरम पर पहुँच गया था जब कृष्णा नदी के दक्षिण का सम्पूर्ण भूभाग इस साम्राज्य के अन्तर्गत आ गया था । यह उस समय भारत का एकमात्र हिन्दू राज्य था । हंलाँकि अलाउद्दीन खिल्जी द्वारा कैद किये जाने के बाद हरिहर तथा बुक्का ने इस्लाम कबूल कर लिया था जिसके बाद उन्हें दक्षिण विजय के लिए भेजा गया था । पर अस अभियान में सफलता न मिल पाने के कारण उन्होंने विद्यारण्य नामक  संत के प्रभाव में उन्होंने वापस हिन्दू धर्म अपना लिया था । उस समय विजयनगर के शत्रुओं में बहमनी, अहमदनगर, होयसल बीजापुर तथा गोलकुंडा के राज्य थे । पंद्रहवीं सदी के शुरुआत में मध्य एशिया में फरगना के राजकुमार जाहिरुद्दीन को निर्वासन भुगतना पड़ा । उसने कई साल गुमनामी में रहने का बाद अपनी सेना संगठित की और राजधानी समरकंद कर धावा बोला । इसी बीच उसकी सेना ने उससे विश्वासघात कर दिया और वो समरकंद तथा अपना ठिकाना दोनों खो बैठा । अब एकबार फिर उसे गुमनामी में रहना पड़ा । इसबार वो भागकर हिन्दुकूश पर्वत पारकर काबुल आ पहुँचा जहाँ इसके किसी रिश्तेदार ने उसको शरण दी और वो फारसी साम्राज्य का काबुल प्रान्त का अधिपति नियुक्त किया गया । यहीं से शुरु होती है बाबर की कहानी । जाहिरूद्दीन ही बाबर था जिसे मध्य एशिया में  बाबर नाम से बुलाया जाता था क्योंकि उन अर्धसभ्य कबाईली लोगों को जाहिरुद्दीन का उच्चारण मुश्किल लगता था । काबुल में रहते रहते मुहम्मद शायबानी ने उसे समरकंद पर आक्रमण करने में मदद की । हँलांकि वह इसमें विजयी रहा पर एकबार फिर उसे यहाँ से भागना पड़ा और समरकंद उसके हाथों से फिर निकल गया । इसके बाद शायबानी ने दिल्ली के सुल्तान इब्राहीम लोदी के खिलाफ़ युद्ध किया । इसमें लोदी की सेना बहुत बड़ी थी लेकिन फिर भी शायबानी और उसके सहयोगी बाबर जीतनें में सफल रहे । इसके साथ ही भारत में एक ऐसे वंश की नींव पड़ चुकी थी जिसने अगले कोई ३०० वर्षों तक एकछत्र राज्य किया । हुमायुँ का पुत्र अकबर एक महान शासक साबित हुआ और उसने साम्राज्य विस्तार के अतिरिक्त धार्मिक सहिष्णुता तथा उदार राजनीति का परिचय दिया। वह एक लोकप्रि।य शासक भी था । अकबर ने कोई ५५ साल शासन किया । उसके बाद जहाँगीर तथा शाहजहाँ सम्राट बने । शाहजहाँ ने ताजमहल का निर्माण करवाया जो आज भी मध्यकालीन दुनिया के सात आश्चर्यों में गिना जाता है । इसके बाद औरंगजेब आया । उसके शासनकाल में कई धार्मिक था सैनिक विद्रोह हुए । हंलाँकि वो सबी विद्रोहों पर काबू पाने में विफल रहा पर सन् १७०७ में उसकी मृत्यु का साथ ही साम्राज्य का विछटन आरंभ हो गया था । एक तरफ मराठा तो दूसरी तरफ अंग्रेजों के आक्रमण ने दिल्ली के शाह को नाममात्र का शाह बनाकर छोडा । जिस समय मावलों की सहायता से अपने अधिकार क्षेत्र में बढ़ोतरी करते गए । आदिल शाह ने अफ़ज़ल खाँ को शिवाजी को ग़िरफ़्तार करने के लिए भेजा । शिवाजी ने अफ़ज़ल की समझते हुए उसकी सेना का वध कर दिया । इस के बाद शिवाजी के पिता शाहजी को गिरफ्तार कर लिया गया । शिवाजी ने अपने पिता को छुड़ा लिया और समझौते के मुताबिक बीजापुर के खिलाफ़ आक्रमण बन्द कर दिया । आदिलशाह की मृत्यु के बाद बीजापुर में अराजकता छा गई और स्थिति को देखकर औरंगजेब ने बीजापुर पर आक्रमण कर दिया । शिवाजी ने तो उस समय तक औरंगजेब के साथ संधि वार्ता जारी रखी थी पर इस मौके पर उन्होंने कुछ मुगल किलों पर आक्रमण किया और उन्हें लूट लिया । औरंगजेब इसी बीच शाहजहाँ की बीमारी के बारे में पता चलने के कारण आगरा चला गया और वहाँ वो शाहजहाँ को कैद कर खुद शाह बन गया । औरंगजेब के बादशाह बनने के बाद उसकी शक्ति काफ़ी बढ़ गई और शिवाजी ने औरंगजेब से मुगल किलों को लूटने के सम्बन्ध में माफ़ी मांगी । अब शिवाजी ने बीजापुर के खिलाफ़ आक्रमण तेज कर दिया । अब शाहजी ने बीजापुर के सुल्तान की अपने पुत्र को सम्हालने के निवेदन पर अपनी असमर्थता ज़ाहिर की और शिवाजी एक-एक कर कुछ ४० किलों के मालिक बन गए । उन्होंने सूरत को दो बार लूटा और वहाँ मौजूद डच और अंग्रेज कोठियों से भी धन वसूला । वापस आते समय उन्होंने मुगल सेना को भी हराया । मुगलों से भी उनका संघर्ष बढ़ता गया और शिवाजी की शक्ति कोंकण और दक्षिण-पश्चिम महाराष्ट्र में सुदृढ़ में स्थापित हो गई । उत्तर में उत्तराधिकार सम्बंधी विवाद के खत्म होते और सिक्खों को शांत करने के बाद औरंगजेब दक्षिण की ओर आया । उसने शाइस्ता खाँ को शिवाजी के खिलाफ भेजा पर शिवाजी किसी तरह भाग निकलने में सफल रहे । लेकिन एक युद्ध में मुगल सेना ने मराठों को कगार पर पहुँचा दिया । स्थिति की नाजुकता को समझते हुए शिवाजी ने मुगलों से समझौता कर लिया और औरंगजेब ने शिवाजी और उनके पुत्र शम्भाजी को मनसबदारी देने का वचन देकर आगरा में अपने दरबार में आमंत्रित किया । आगरा पहुँचकर अपने ५००० हजार की मनसबदारी से शिवाजी खुश नहीं हुए और आरंगजेब को भरे दरबार में भला-बुरा कहा । औरंगजेब ने इस अपमान का बदला लेने के लिए शिवाजी को शम्भाजी के साथ नजरबन्द कर दिया । लेकिन दोनों पहरेदारों को धोखा में डालकर फूलों की टोकरी में छुपकर भागने में सफल रहे । बनारस, गया और पुरी होते हुए शिवाजी वापस पुणे पहुँच गए । इससे मराठों में जोश आ गया और इसी बाच शाहजी का मृत्यु १६७४ में हो गई और शिवाजी ने अपने आप को राजा घोषित कर दिया । भारत की समृद्धि को देखकर पश्चिमी देशों में भारत के साथ व्यापार करने की इच्छा पहले से थी । यूरोपीय नाविकों द्वारा सामुद्रिक मार्गों का पता लगाना इन्हीं लालसाओं का परिणाम था । तेरहवीं सदी के आसपास मुसलमानों का अधिपत्य भूमध्य सागर और उसके पूरब के क्षेत्रों पर हो गया था और इस कारण यूरोपी देशों को भारतीय माल  की आपूर्ति ठप्प पड़ गई । उस पर भी इटली के वेनिस नगर में चुंगी देना उनको रास नहीं आता था । कोलंबस भारत का पता लगाने अमरीका पहुँच गया और सन् 1487-88 में पेडरा द कोविल्हम नाम का एक पुर्तगाली नाविक पहली बार भारत के तट पर मालाबार पहुँचा ।  भारत पहुचने वालों में पुर्तगाली सबसे पहले थे इसके बाद डच आए और डचों ने पुर्तगालियों से कई लड़ाईयाँ लड़ीं । भारत के अलावा श्रीलंका में भी डचों ने पुर्तगालियों को खडेड़ दिया । पर डचों का मुख्य आकर्षण भारत न होकर दक्षिण पूर्व एशिया के देश थे । अतः उन्हें अंग्रेजों ने पराजित किया जो मुख्यतः भारत से अधिकार करना चाहते थे । आरंभ में तो इन यूरोपीय देशों का मुख्य काम व्यापार ही था पर बारत की राजनैतिक स्थिति को देखकर उन्होंने यहाँ साम्राज्यवादी और औपनिवेशिक नीतियाँ अपनानी आरंभ की । 22 मई 1498 को पुर्तगाल का वास्को-द-गामा भारत के तट पर आया जिसके बाद भारत आने का रास्ता तय हुआ । उसने कालीकट के राजा से व्यापार का अधिकार प्राप्त कर लिया पर वहाँ सालों से स्थापित अरबी व्यापारियों ने उसका विरोध किया । 1499 में वास्को-द-गामा स्वदेश लौट गया और उसके वापस पहुँचने के बाद ही लोगों को भारत के सामुद्रिक मार्ग की जानकारी मिली । पुर्तगाली इसके बाद व्यापारी से ज्यादे साम्राज्यवादी नज़र आने लगे । वे पूरब के तट पर अपनी स्थिति सुदृढ़ करना चाहते थे । अल्बूकर्क के मरने के बाद पुर्तगाली और क्षेत्रों पर अधिकार करते गए । सन् 1571 में बीजापुर, अहमदनगर और कालीकट के शासकों ने मिलकर पुर्तगालियों को निकालने की चेष्टा की पर वे सफल नहीं हुए । 1579 में वे मद्रास के निकच थोमें, बंगाल  में हुगली और चटगाँव में अधिकार करने मे सफल रहे । 1580 में मुगल बादशाह अकबर के दरबार में पुर्तगालियों ने पहला ईसाई मिशन भेजा । वे अकबर को ईसाई धर्म में दीक्षित करना चाहते थे पर कई बार अपने नुमाइन्दों को भेजने के बाद भी वो सफल नहीं रहे । पर पुर्तगाली भारत के विशाल क्षेत्रों पर अधिकार नहीं कर पाए थे । उधर स्पेन के साथ पुर्तगाल का युद्ध और पुर्तगालियों द्वारा ईसाई धर्म के अन्धाधुन्ध और कट्टर प्रचार के के कारण वे स्थानीय शासकों के शत्रु बन गए और 1612 में कुछ मुगल जहाज को लूटने के बाद उन्हें भारतीय प्रदेशों से हाथ धोना पड़ा । इंग्लैँड के नाविको को भारत का पता कोई 1578 इस्वी तक नहीं लग पाया था । 1578 में सर फ्रांसिस ड्रेक नामक एक अंग्रेज़ नाविक ने लिस्बन जाने वाले एक जहाज को लूट लिया । इस जहाज़ से उसे भारत जाने लावे रास्ते का मानचित्र मिला । 31 मई सन् 1600 को कुछ व्यापारियों ने इंग्लैँड की महारानी एलिज़ाबेथ को ईस्ट इंडिया कम्पनी की स्थापना का अधिकार पत्र दिया । उन्हें पूरब के देशों के साथ व्यापार की अनुमति मिल गई । 1601-03 के दौरान कम्पनी ने सुमात्रा में वेण्टम नामक स्थान पर अपनी एक कोठी खोली । हेक्टर नाम का एक अंग्रेज़ नाविक  सर्वप्रथम सूरत पहुँचा । वहाँ आकर वो आगरा गया और जहाँगीर के दरबार में अपनी एक कोठी खोलने की विनती की । जहाँगीर के दरबार में पुर्तगालियों की धाक पहले से थी ऐर उस समय तक मुगलों से पुर्तगालियों की कोई लड़ाई नहीं हुई थी इस कारण पुर्तगालियों की मुगलों से मित्रता बनी हुई थी । हॉकिन्स को वापस लौट जाना पड़ा । पुर्तगालियों को अंग्रेजों ने 1612 में सूरत में पराजित कर दिया और सर टॉमस रो को इंग्लैंड के शासर जेम्स प्रथम ने अपना राजदूत बनाकर जहाँगीर के दरबार में भेजा । वहाँ उसे सूरत में अंग्रेज कोठी खोलने की अनुमति मिली । इसी समय सन् 1611 में भारत में व्यापार करने के उद्देश्य से एक फ्रांसीसी क्म्पनी की स्थापना की गई थी । फ्रांसिसियों ने 1668 में सूरत, 1669 में मछली पट्टणम् थथा 1674 में पाण्डिचेरी में अपनी कोठियाँ खोल लीं । आरंभ में फ्रांसिसयों को भी डचों से उलझना पड़ा पर बाद में उन्हें सफलता मिली और कई जगहों पर वे प्रतिष्ठित हो गए । पर बाद में उन्हें अंग्रेजों ने निकाल दिया ।
