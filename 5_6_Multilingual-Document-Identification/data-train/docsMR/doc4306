Nakon što je dijeljenje gotovo sa ili bez vučenja treće karte od bilo "igrača" ili "bankara", krupje provjerava kombinacije i isplaćuje eventualne dobitke. U ovoj varijanti "igrač" i "bankar" nisu više samo ishodi u okladi čije provođenje kontrolira kuća, već uloge koje zastupaju sami igrači. Bankar, određen od strane kuće, igra protiv ostalih igrača. Iako igra i dalje ima striktno određen slijed događaja za većinu situacija, činjenica da se karte u početku dijele licem dolje i da za neke situacije igrači mogu birati kako će postupiti dozvoljava postojanje elementa vještine. Chemin de fer je varijanta starija od punto banco, pa je i njegovana u filmu i u literaturi. Jamesu Bondu često uključivao chemin de fer, a u romanu Casino Royale detaljno opisuje pravila igre. U početku se određuje bankar. Kad je određen, on odabire količinu novca koju će uložiti. Poslije bankara redom suprotno od kazaljke svaki igrač poslije bankara ima pravo zazvati "Banko!" čime se igrač obvezuje da će uložiti jednako koliko je uložio bankar. Ukoliko nitko to ne kaže, igrači odabiru koliko će uložiti. Ako je ukupni ulog svih igrača manji od bankarova uloga, osobe koje ne sjede za baccarat stolom se smiju ulogom uključiti u igru. Ukoliko je ukupni ulog veći, bankar može, ali ne mora prihvatiti višak. Ukoliko ga ne prihvati, igrači od posljednjega po redu moraju odustati od ulogâ dok se ulog ne spusti na razinu bankarevoga. Kao zastupnik igračâ određuje se igrač koji je iskoristio pravo da zazove "Banko!" ili igrač koji je uložio najviše novca. Ako su dva igrača uložila najviše novca, igrač koji je prije po redu postaje zastupnik. Bankar potom naizmjenično dijeli dvije karte licem dolje zastupniku igračâ i sebi. Ukoliko ijedan od dvojice ima zbroj 8 ili 9, polaže karte licem gore na stol i to objavljuje, a drugi igrač zatim također polaže karte na stol i zbrojevi se uspoređuju. Ukoliko niti zastupnik igračâ, niti bankar nemaju 8 ili 9, bankar nudi zastupniku igračâ treću kartu. Ako zastupnik ima zbroj 0-4, on mora prihvatiti kartu. Ako ima 6-7, mora ju odbiti. Ako je, pak, zbroj bodova njegovih karata 5, može birati hoće li prihvatiti ili odbiti kartu. Ako zastupnik prihvati, bankar dijeli na stol pred njim jednu kartu licem gore. Svi bankarovi dobici ostaju njegov ulog i bankar ih ne može "podignuti" iz banke dok je bankar, nego ih uvijek mora nanovo ulagati. Međutim, on može čak i nakon pobjede odstupiti od pozicije. U tom slučaju igrači redom suprotno od kazaljke na satu od njega dobivaju mogućnost nastaviti banku, ali s bankarevim trenutačnim ulogom. Ako nitko ne odabere tu mogućnost, igrač desno od bankara dobiva mogućnost nastaviti banku, ali s bilo kojim iznosom koji mu odgovara. Na ovaj način kuća osigurava da iznos banke raste proporcionalno dok se igrači ne počnu osjećati nelagodno igrajući s toliko visokim novcima ili dok netko od bankarâ ne izgubi novac.