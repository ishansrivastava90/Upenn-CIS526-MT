Haris Poteris ir Išminties akmuo – pirmoji britų rašytojos Harį Poterį. Londone. Knyga tapo tarptautiniu bestseleriu ir išgarsino J. K. Rowling visame pasaulyje. Likus savaitei iki vienuoliktojo gimtadienio, Hariui pelėdos ima nešti laiškus, kuriuose pranešama, kad jis kviečiamas mokytis į Hogvartsą. Dursliai mėgina perimti laiškus ir išgabena Harį į salelę, kad paspruktų nuo vis gausėjančio pašto, tačiau Hagridas juos suseka. Jis papasakoja Hariui tiesą apie jo tėvus ir apie magijos pasaulį. „Kiaurojo Katilo“ smuklėje jiedu susitinka naują Hogvartso mokytoją – profesorių Kvirlį. Iš ten patenka į Skersinį skersgatvį, kur Haris nusiperka viską, ko reikės mokykloje. Haris taip pat sužino apie Valdovą Voldemortą ir kad jis nužudė Hario tėvus. Hagridas grąžina Harį pas Durslius su bilietu į Hogvartso traukinį, išvykstantį iš King's Cross stoties 9¾ perono. Traukinyje Haris susidraugauja su Roniu Vizliu – neturtingos, bet darnios šeimos atžala. Roniui padaro įspūdį Hario randas. Berniukai taip pat susipažįsta su Hermiona Įkyrėle, kiek erzinančia visažine mergiūkšte. Atvykę į Hogvartsą, visi nauji mokiniai išskirstomi į keturis mokyklos koledžus. Tam naudojama Paskirstymo Kepurė. Kepurė Harį, Ronį ir Hermioną paskiria į Grifų Gūžtą. Didžiausią Hario priešą Draką Smirdžių paskiria į Klastūnyną. Per pirmuosius savo mokslo metus Hogvartse Haris daug sužino apie raganų ir burtininkų pasaulį. Gerai pasirodęs pirmojoje skraidymo šluotomis pamokoje, Haris patenka į koledžo kvidičo komandą. Per Kalėdas Hariui kažkas dovanoja nematomumo apsiaustą, kadaisę priklausiusį jo tėvui. Apsisiautęs juo, Haris vaikšto po pilį, atranda Kitrošmų veidrodį, kuriame išvysta savo tėvus. Haris, Ronis ir Hermiona sužino, kad trigalvis šuo Pūkelis sergsti dureles uždraustame koridoriuje. Jie spėlioja, kodėl reikėjo tokio sargo, ir galiausiai nusprendžia, kad Pūkelis tikriausiai saugo legendinį Išminties akmenį, su kuriuo galima pagaminti amžino gyvenimo eliksyrą. Trijulė mano, kad nuodų ir vaistų mokytojas Severas Sneipas mėgina pagrobti akmenį ir gražinti Voldemortui jo galią. Haris, Ronis ir Hermiona nori tam užkirsti kelią. Perėję mokyklos vadovybės sukurtą apsaugos sistemą, jie sužino, kad tikrasis vagis – profesorius Kvirlis, o Sneipas visad stengėsi apsaugoti Harį. Susitikęs su Kvirliu, Haris dar kartą susiduria su Voldemortu, kuris gyveno Kvirlyje kaip parazitas. Kvirlis žūva, o Voldemorto dvasia turi sprukti. Hariui sveikstant, Dumbldoras atskleidžia, kad Hario motina sūnų apsaugojo pati palindusi po Voldemorto kerais. Ši meilės auka suteikė Hariui magišką apsaugą nuo Voldemorto užkeikimų. Dumbldoras taip pat pasako, kad, nors Haris rado akmenį, šis bus sunaikintas, idant Voldemortas vėl nebemėgintų jo pavogti. Pasibaigus mokslo metams, Haris išvyksta iš Hogvartso ir grįžta pas Durslius.