Pet Shop Boys é un grupo de pop electrónico, procedente de Reino Unido. Os seus integrantes son Neil Tennant, que se ocupa de cantar, dos teclados e por veces da guitarra, e Chris Lowe, que está aos sintetizadores e de cando en cando tamén canta. A súa primeira xira foi en 1986, pero adiouse ata 1989, ao tempo o seu traballo Suburbia subía ata o número 8 das listas de éxitos británicos. Este tema inspirouse nun filme de Penelope Spheeris, que narra as revoltas xuvenís nas metrópoles industrializadas. En 1987 chegaría unha época de éxitos sen precedentes na súa historia con temas como It`s a Sin. Esta canción recibiu críticas, pero tamén eloxios como os de War Cry, revista do Exército de Salvación, que lle deu o seu visto e prace a propósito do concepto de pecado na modernidad. O 7 de setembro dese ano publícase o seu álbum Actually e na noiteboa Always on my Mind, que logo é número un en varios países. A canción xa era coñecida porque a interpretara anteriormente Elvis Presley en 1972. Para 1989 fixeron dúos con house e inclúe cancións de peso, como Left to my own devices e I'm not scared, esta tamén gravada polo grupo Eighth Wonder. En 1993, viaxan a Rusia para inaugurar a canle MTV daquel país, dando a coñecer o seu tema Go West. Inclúese no álbum Very, un regreso ao pop electrónico máis eufórico e fastuoso. Para 1994 realizan unha xira, o Discovery Tour, que os leva a Australia, Singapur, Brasil, Chile e Colombia. Outro álbum do dúo, Nightlife, ábrese co título I Don't Know What You Want But I Can't Give It Any More. A discotequeira New York City Boy e a agredoce You Only Tell Me You Love Me When You're Drunk lévanos de novo ao top 10 británico a finais de 1999 e principios do 2000, coincidindo cunha nova xira mundial que inclúe un escenario deseñado pola prestixiosa arquitecta iraquí Zaha Hadid. En 2002, o dúo lanza o seu álbum Release, considerado polos fans coma un impás na carreira musical do grupo. Neste álbum experimentan con composicións que non son puramente electrónicas, senón que asistimos á presenza doutros instrumentos como guitarra clásica e eléctrica, batería e outros. A finais do 2003 combaten a frialdad xerada con ese disco cunha dobre antología de éxitos, PopArt, que os leva a realizar, no verán do 2004, unha xira baseada nas súas cancións máis coñecidas. A saída do novo álbum dos Pet Shop Boys, "Yes", está prevista para marzo de 2009. O primeiro sinxelo será "Love etc." Nas súas alocucións, que foron maioritariamente en inglés con algunhas frases de cortesía en español, Neil Tennant dixo que lle gustara moito Vigo e que desexaba voltar axiña. O vocalista, Neil Tennant é abertamente gai dende que en 1993 protagonizou un número da revista británica Attitude, se ben ata daquela procurara ir desmentindo os ruxerruxes sobre a súa homosexualidade. Lowe, porén, garda un completo silencio sobre a súa orientación sexual. Inclúen abondosas referenzas á homosexualidade e á cultura LGBT tanto nos vídeos como nas letras das súas cancións. Escribiron unha peza sobre un fan que pasa unha noite cun rapeiro, baseado en Eminem e que se chamou The night I fell in love, e unha, Metamorphosis, na que abordaron con claridade o tema da saída do armario. O seu single de 1990 Being boring fala da relación entre a crise da Sida e a súa incidencia nos costumes e comportamentos da comunidade gai. O vídeo que a acompañaba foi filmado polo fotógrafo Bruce Weber. Tennant ten declarado que, porén, procuran facer as cancións dun xeito abondo ambiguo como para que tanto os homosexuais coma os heterosexuais se poidan sentir identificados. Os Pet Shop Boys quixeron organizar en 2001 unha xira de músicos abertamente gais, que se ía chamar Wotapalava. Porén, nunca se chegou a levar a cabo.