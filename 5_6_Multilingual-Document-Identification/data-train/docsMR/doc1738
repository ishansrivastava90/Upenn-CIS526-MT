Destroyself je děčínská punková kapela. Vznik Destroyself se datuje na rok 93´až 94´. Z původní sestavy zůstává do dnešních dnů pouze kytarista a zakládající člen Michal Tomášek. Jak to všechno bylo? V roce 95´ dosedá na post bubeníka Josef Pepíno Štrůdl a dělá tak tlustou čáru za předchozím působením jeho kolegy Jirky Číže. Rok poté vychází žlutá kazeta "Destroy my self", která je vůbec první nahrávkou této nové formace. Tomáš Wilík Kotvald je v té době nejen frontmanem kapely, ale také mladým, perspektivním a oblíbeným krotitelem skateboardu. Díky tomu se kapela začne kromě punkových akcí účastnit také koncertů na skejtových závodech. Za přispění těchto okolností si hudba, kterou chlapci produkují, vyslouží nálepku "skate-punk". Nicméně, v roce 98´ frontman Wilík kapelu nadobro opouští. Začátkem roku 99´ spatří světlo světa v pořadí druhé demo "Welcome to our world". Kapela i nadále koncertuje převážně na domácí klubové scéně a vystupuje po boku kapel více i méně známých. Dostáváme se tak do roku 2001. Koncem tohoto dramatického roku se ve studiu Macac v Ústí nad Labem po pěti dnech rodí debutové album "Kontrolujou". V témže roce se skladba "Úterý", pocházející z tohoto alba, objevuje na skate-snow videu "CZ vs US", které je z dílny DHC Production. S rokem 2002 přišly nabídky na koncerty, mnoho práce bylo s dokončením debutového CD "Kontrolujou", které nakonec vyšlo v červenci. Křest proběhl v havlíčkobrodském klubu Roxor, menší akce se uskutečnila na domácích prknech, v děčínském minilokále Barabüzna. Tam, bohužel, došlo i k prvním vážnějším rozepřím uvnitř kapely. V zimě 2002-3 se opět ozval David Horváth kvůli spolupráci na novém snowboardovém filmu "DHC - Cz. vs. USA", na kterém se hudebně podíleli ještě Wohnout, nebo Krucipüsk. Výsledkem bylo umístění našich dvou písní - Neregistrovaný rokenrol a Ice Té - jak na samotné video tak na přiložené CD. Jaro 2003 probíhá ve znamení příprav na rokenrolové EP s pracovním názvem "Galactic Punk Cowboys", ale osobní spory natolik ztěžují práci, že k vydání nedojde a Kamil v polovině června Destroyself dobrovolně opouští. Jaro 2004 tudíž proběhlo ve znamení koncertů a horečných příprav na regulérní dlouhohrající CD, které jsme natočili ve dnech 23. července - 5. srpna. A bylo to opět svépomocí, hezky pěkně systémem DYI. Jenže ne už starou analogovou technikou, naše homestudio se během jara 2004 plně digitalizovalo a na kvalitě zvuku je to k naší radosti hodně znát. ...bude doplněno... Naše hudba nás moc baví.