Помпей е разположен в италианския регион античен град. През 62 г. силно земетресение разтърсва региона на Везувий и причинява значителни щети в Помпей, който никога след това не успява да се съвземе напълно. Редом с Помпей пострадват или са напълно разрушени и други населени места - Тора, Коза и Сора. В края на 18 век Античността е издигната в култ, а античното изкуство – в идеал. По това време отново се събужда интересът към разкопките в Помпей. През 1780 г. Франческо Ла Вега става новият ръководител на разкопките. Голям прогрес при проучванията е постигнат, когато французите завземат Неапол през италианска власт. Разкопките вървят планомерно и професионално, като първо е отстраняван пластът земя, лежащ над града. Имало е моменти, когато в разкопките са участвали до 700 работници. Разкрити са части от Форума, както и идващата от север главна улица Via Mercurio и водещата до Форума Via del Foro. Постепенно северните и южните части на разкопките се свързват. Работи се и в посока запад-изток и са разкрити части от Via dell'Abbondanza. Планираното пълно разкопаване на градската стена, което би дало цялостен поглед върху града обаче не се осъществява, тъй като през 1815 година французите се изтеглят. Въпреки това, основните контури на античния град са очертани. През следващите години археолозите имат сериозни трудности, най-вече от финансов характер. Разкопките напредват бавно, но все пак по това време са разкрити значими обекти като къщите на трагичните поети и на Диоскурите. В наши дни вече не се провеждат мащабни разкопки. Археолозите се ограничават само с малки сондажи на места, които вече са разкопани, въпреки, че напълно са разкрити около две трети от територията на Помпей. Днес археолозите се опитват да реконструират, да документират и преди всичко да възпрат бързо протичащото разпадане на откритите обекти. Помпей все повече се превръща в международен изследователски проект. Така например Немският археологически институт изследва от 1997 „Casa dei Postumii”. Историческият център на града, издигащ се на плато от лава може лесно да се разпознае на плана на града. Контурите на древното селище в югозападната част на града се очертават от заобикалящите го улици, разположени по различен начин, в сравнение с останалите. По-късните големи улици като Via dell'Abbondanza водят към старата част на града, но не навлизат напълно в нея. Разположението на улиците навежда на мисълта, че областите на север от стария град са били застроени през 6 век пр.н.е. Разширяването на града след Via Stabiana на изток е станало не преди края на четвъртото столетие. Тук също има две различни оси на ориентиране на улиците. Това дава основание за извода, че заселването на изток е станало на два етапа. Мащабите на втория етап сочат, че едновременно тук са се заселили големи групи от хора. Предполага се, че това са били жители на разрушения през Ночера). Бързият растеж на града още през шестото столетие пр.н.е., обяснява решението да бъде построена още една отбранителна градска стена. Не е ясно, дали стената е построена заради реална заплаха от близкото населено място. Последните разкопки в района на стария град сочат, че най-вероятно още в най-ранната фаза на населване е имало градска стена около града. Това би обяснило чупката на север, която Via dell'Abbondanza прави – вероятно тук е имало градска порта, към която е водела улицата. Разкопките показват, че стена около стария град е била изградена през 5 век пр.н.е. Прави впечатление, че първоначално в града е нямало глухи улици. Едва по-късно, по римско време, само няколко по-рано цели улици са задънени от постройки. Същевременно те са на места, на които има успоредни улици и по този начин без проблеми е можело да се стигне от всяка точка на града до градската защитна стена, което е от значение за отбраната на Помпей. Пешеходни пътеки в Помпей е имало само по по-големите улици. За страничните улички, водещи към домовете са се грижели собствениците на имотите. Това се вижда по факта, че една и съща улица, минаваща покрай различни имоти променя рязко вида на настилката най-често на границата на двата имота. През първото столетие пр.н.е. е изграден акведукт, който силно подобрява снабдяването на града с прясна вода. Източно от Везувий се прави отклонение от вече съществуващия водопровод Серино. Помпейският акведукт, който минавал под земята, достигал до най-високото място в града, при портата Везувий. Там водопровода влиза в разпределително помещение – т.н. Воден замък, в който се пречиства грубо през две оловни решетки и се разделя на три потока. Оттук водата потичала в оловни тръби, които имали сечение до 30 см. Първият воден кръг захранвал обществените водоизточници, вторият – термите, а третият – частните домове. Вторият и третия кръг можели да бъдат затваряни при случай на недостиг на вода. Въпреки наличието на вода в частните домове, из целия град били разположени обществени водоизточници на важните кръстовища. Досега са открити 42 такива водоизточника. Колкото сериозно се грижели в Помпей за снабдяването на града с вода, толкова по-малко грижи полагали за отвеждането на отпадъчните води. Тъй като градът е изграден на терен с естествен наклон, водите просто били отвеждани през улиците. Голяма част от града е заета от обикновени жилищни квартали, често с работилница или магазин към къщите. Привлекателността и славата си Помпей дължи най-вече на луксозните къщи на градския елит. Пред почти всички градски порти имало гробища, които всеки новопристигащ трябвало да прекоси. Колкото по-значим човек бил погребан, толкова по-близо до града трябвало да бъде гробът му. триумфални арки. В града е имало и храмове, за които се счита че са на Венера, термите, палестрите. Градът бил снабдяван със стоки през пристанището на устието на р. Сарно. От тук идвало и снабдяването с риба. Месото също било внасяно отвън, защото било невъзможно да се държат голям брой животни в града. Вероятно е можело да бъдат държани малки количества дребен добитък и в домовете, но няма находки, потвърждаващи това. За разлика от плодовете и зеленчуците обаче, не може да се говори за самозадоволяване на нуждите на града със зърно и зърнени храни. Ако в извънградските вили са намерени ръчни мелници, което е признак за собствено производство на брашно, то в градските къщи такива няма. Прави впечатление обаче, че в града имало множество пекарни, някой от които имали мелници, други – не. Следователно малките пекарни, които са нямали нито място за мелница, нито пространство за съхраняване на големи количества зърно са били снабдявани отвън. Възможно е малките пекарни да са били квартални клонове на по-големите пекарни, някой от които имали по три или повече мелници. Открити са следи и от други занаятчийски работилници – бояджийница, парфюмерия, както и една работилница за производство на глинени лампи. Към много обществени сгради и частни домове имало магазини. Така градът финансирал обществени проекти, а собствениците си докарвали немалки допълнителни доходи. Пример за съвместяване на място за живеене и работа е Къщата на Постум. На три от страните на терена, обграждащ къщата са били разположени tabernae. Част от тези магазини е била свързана със същинската къща. Може да се предположи, че в тях са работели роби или освобожденци, по заръка на собственик. Другите магазини нямат връзка с къщата, но имат преграден ъгъл, в който вероятно е живеел продавача със семейството си. Има и вход към втория етаж. Най-вероятно там е живял собственикът. Археолозите са определили предназначението на някои от помещенията – имало е гостилница и железария. Гостилницата вероятно е била снабдявана от голяма кухня от къщата. Идеята да се построят максимално близки до оригинала къщи от Помпей в Неапол винаги се е проваляла, въпреки избраните достойни образци - Casa di Pansa и Къщата на Фаун. Много по-често се използват орнаменти и рисунки от Помпей, макар и най-често изменени. Особено впечатляваща е срещата между модерната поп-култура и античността, състояла се през 1972 г., когато рок-групата Пинк Флойд изнася концерт сред руините на Помпей. Заемащата днес 44 хектара разчистена територия от Помпей е най-голямата позната в света площ от руини. Тя поставя пред днешните археолози сериозни, сякаш нерешими проблеми. Много от сградите са в лошо състояние, отчасти застрашени от срутване. Спасяването на руините може да стане само с международно сътрудничество. Италианската държава също реагира и даде на управата на Помпей голяма самостоятелност и финансова автономия. От 1997 г. Помпей е в списъка на обектите от световното културно наследство на ЮНЕСКО. Най-важната задача за съвременните археолози, изследователи и реставратори е да спрат разрушителните процеси в града, да го опазят и същевременно да осигурят достъп на обществеността до него. Въпреки положените усилия, това все още не е постигнато и големи части от града са затворени за посетители. Ежегодно около 2 милиона души посещават града, а туристите са значим стопански фактор за региона. Картинки