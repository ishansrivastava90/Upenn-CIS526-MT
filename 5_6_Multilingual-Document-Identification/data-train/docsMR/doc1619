Одеський національний морський університет — це сучасний навчальний заклад IV-го рівня акредитації, в діяльності якого органічно поєднуються найвищі досягнення національної вищої школи України з прогресивними тенденціями світової морської освіти. На 33 члени-кореспонденти галузевих академій наук України, 6 — заслужені діячі вищої школи України, 10 — заслужені працівники різних галузей, 2 — члени Нью-Йоркської академії наук, 2 — лауреати Державної премії України в галузі науки і техніки. Понад 70 % кафедр університету, в тому числі всі випускні кафедри, очолюють професори і доктори наук. В університеті навчається понад 5 тисяч студентів. З перших років свого існування університет став провідним науково-дослідним закладом, який бере участь у розробці важливих управлінських, економічних та технічних рішень, пов'язаних з розвитком морського транспорту. На базі університету систематично проводяться різнопланові наукові міжнародні, всеукраїнські та регіональні конференції. В університеті функціонують дві спеціалізовані Вчені ради із захисту докторських дисертацій з п'яти наукових спеціальностей. На базі університету працює Південний науковий центр Транспортної академії України, що об'єднує всі південні транспортні вищі навчальні заклади та науково-дослідні установи, незалежно від їх відомчої підлеглості, а також провідних вчених та фахівців. Наукові розробки проводяться за рахунок держбюджетного фінансування фундаментальних досліджень Міністерством освіти і науки України та за господарськими договорами. Галузева тематика складає близько 90 % загального обсягу науково-дослідних розробок. Університет активно розвиває міжнародне співробітництво з вищими навчальними закладами Німеччини, Італії, Великобританії, Польщі, Китаю, Південної Кореї, та інших країн. У 1992 морським університетом вперше в Україні було розроблено і введено в дію нову багатоступеневу структуру вищої морської освіти європейського зразка з модульно-рейтинговою системою організації і контролю навчання. За 75 років свого існування університет підготував понад 40 тисяч вітчизняних та іноземних фахівців всіх спеціальностей. Протягом 50 років університет готує спеціалістів для зарубіжних країн. В університеті здобули освіту близько 1350 спеціалістів з 73 країн світу. На сьогоднішній день в ОНМУ навчається 69 іноземних громадян, 2 — проходять навчання в аспірантурі. Технічний стан лабораторій з їх обладнанням, кафедральних кабінетів, навчальної майстерні відповідають призначенню та вимогам сучасних учбових планів i програм, забезпечують практичну підготовку студентів та створюють для них сприятливі умови для виконання курсового та дипломного проектування з широким використанням комп'ютерної техніки.