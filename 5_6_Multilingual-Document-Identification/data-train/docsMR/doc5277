Muzeum zahrnuje více budov, areálů a lokalit. Hlavní budovu ve Smetanových sadech v Uherském Hradišti užívá administrativa muzea, útvar ekonomie, oddělení etnografie, historie a dokumentace. V budově se nachází stálá národopisná expozice Slovácko. Pořádají se zde výstavy. Na tomto místě má muzeum též knihovnu. Tuto budovu střeleckého spolku a pozdější restaurace, postavenou v letech 1801 až 1803 na místě dřevěné střelnice, zakoupilo v roce 1929 město pro potřeby muzea. K muzejním účelům je využívána od roku 1931. Následovaly různé přestavby a rekonstrukce. V roce 1964 byla budova prohlášena za architektonickou památku. Jedná se o budovu bývalé vojenské zbrojnice. Tento barokní objekt byl vystavěn v letech 1721 až 1723. Nalézá se v Otakarově ulici v Uherském Hradišti. Po zrušení pevnosti za císaře Josefa II. došlo ke změně účelu na c.k. poštu. Dalším využitím bylo skladiště. Stav neudržované budovy se stal havarijním. Ke konci 50.let 20. století bylo započato s rekonstrukcí. Celkové rekonstrukce byly dokončeny v roce 1992. Při povodních v roce 1997 byly podmáčeny pilíře a popraskaly klenby. Ke statickému zajištění kleneb byl využit nový systém zajišťování stavebních konstrukcí - Helifix. Záchraně památky se dostalo ocenění udělením titulu kulturní památku. Zahrnuty jsou dvě zemědělské usedlosti - č.p.90 a č.p.93 - v obci Topolná. Jedná se o selské usedlosti s patrovou komorou. Dům č.p.90 má hospodářskou část, již ukončuje stodoly, 1998 byla přidána roubená studna. Dům č.p.93 zahrnuje hospodářský trakt a výměnek. Nachází se zde expozice lidového bydlení a původní chlévy se zemědělským nářadím. V patře komory jsou vystaveny předměty vztahující se k praní a mandlování a expozice rybářství. Za zvláštní zmínku stojí Památník Velké Moravy ve Starém Městě „Na Valách“, vybudovaný na základech hřbitovního kostela z 9. století, odkrytých při výzkumu v r. 1949. Stavbu obklopovalo rozsáhlé pohřebiště. Některé hroby jsou zachovány in situ. Je zde umístěna stálá archeologická expozice vztahující se k velkomoravské aglomeraci. Výstavu doplňují kreslené i trojrozměrné rekonstrukce. Prezentovány jsou i výsledky aktuálních archeologických výzkumů. Nacházejí se v budově bývalých kasáren, opuštěných armádou v roce 2001, získaných městem v následujícím roce. Objekt byl v dalších letech zrekonstruován. Kromě Archeologického oddělení a Přednáškového centra je zde fotolaboratoř a další prostory potřebné k provozu muzea. Letecké muzeum vzniklo v roce 1970. Založili jej členové Slováckého aeroklubu. Zpočátku se zaměřovalo výhradně na Kunovicích, později byly přidávány i stroje jiných výrobců. Muzeum bylo dříve umístěno v prostorách podniku Let Kunovice, odkud bylo přemístěno roku 1985. Od r. 1991 se nachází v těsné blízkosti Slováckého aeroklubu. Toto pracovní setkání medailérů se koná v ateliérech Střední uměleckoprůmyslové školy od roku 1988, a to zpravidla jednou za dva roky. Organizátory jsou Slovácké muzeum, Střední uměleckoprůmyslová škola v Uherském Hradišti a Město Uherské Hradiště.
