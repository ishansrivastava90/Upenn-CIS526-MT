Es troba a l'Stanza della Segnatura, la primera que Rafael va decorar. Com que el fresc es va fer sobre la secció de filosofia de la llibreria del Papa Juli II, l'Escola d'Atenes representa els més grans filòsofs de l'antiguetat clàssica. A la paret del davant Rafael hi havia pintat La disputa del Sagrament, que representava el tro celestial i els més grans teòlegs terrenals. D'aquesta manera, quedava plasmat l'ideari de Juli II que defensava que fe i raó podien anar juntes. Per representar els rostres dels personatges, Rafael es va basar en personalitats de l'època. Per desgràcia, l'artista no va deixar cap relació dels filòsofs que apareixen a la pintura ni de la persona en què estan basats, de manera que en molts casos la identificació és confusa. En aquesta obra Rafael adapta l'espai a les lleis de la superfície, ordenant les figures d'esquerra a dreta i trencant la perspectiva amb els murs laterals. Rafael representa Plató amb el rostre de Leonardo da Vinci, que recentment havia visitat el Vaticà tot fent recerca per una de les seves obres. Parmènides sembla estar parant atenció a una demostració de Pitàgores, assegut a terra. El matemàtic està anotant en un llibre les relacions geomètriques compreses a la figura representada a la pissarra negra que li sostenen davant. Es tracta de l'epogdoon, que mostra les relacions que hi ha entre l'harmonia de la música i les lleis matemàtiques. Al voltant de Pitàgores hi podem reconèixer islàmic que feu redescobrir els clàssics a occident i li va obrir les portes al coneixement musulmà i oriental, que és fàcilment identificable pel seu turbant. A la seva esquerra hi trobem Epicur, coronat amb branques de parra, per simbolitzar la dedicació epicúrea als plaers de la vida. El nen de cabells arrissats de darrere d'Epicur és Frederic de Màntua, aleshores un hostatge a la cort de Juli II. I finalment, a l'extrem esquerre, hi trobem un home vell, que podria ser Zenó de Cítion o Zenó d'Elea. Per acabar, a l'extrem esquerra i just al costat de Ptolomeu, Rafael hi situa el seu autorretrat, representant-se a ell mateix com el pintor clàssic grec Apel·les. Els seus ulls miren directament el públic. Al grup a la dreta de Plató hi trobem el seu mestre Èsquines. Més a la dreta hi trobem un personatge que fa senyals a la mà a una persona que entra a la sala perquè aquesta deixi de córrer, per simbolitzar la necessitat de fer silenci a les biblioteques. L'únic personatge identificable del grup de la dreta és l'home amb barba blanca cobert amb túnica marró, que podria correspondre al fundador del neoplatonisme Plotí. Porfiri el descriu com un home "d'un altre món", i podria ser aquest el motiu pel qual es troba aïllat de la resta. Escola d'Atenes