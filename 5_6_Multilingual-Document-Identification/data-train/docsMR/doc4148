Karlo Kocjančič, slovenski Škedenj pri Reka, Hrvaška. Kocjančič je v realko, fašizma emigriral v Ljubljano, kjer je delal kot novinar in urednik. Od Slovenskem. Objavil je številne članke in dve knjigi o fotografiji. Kocjančič se je že v mladosti posvetil literaturi, pisal je zlasti lirske pesmi. Kot mnogi iz njegove generacije je Karlo Kocjančič po prvi svetovni vojni doživljal stopnjevanje odkritega nasilja nad Slovenci. V najbolj kritičnem času se je odzval na fašistični pritisk na Slovence in je aktivno deloval v organizaciji TIGR v Trstu. Imel je stike tudi z Danilom Zelenom. Prvič se je umaknil italijanskim oblastem v Ljubljano že leta 1919, kjer se je, kot je dejal sam, "vključil v slovensko "izgubljeno generacijo", to je tisto, ki je dozorela v strahotah prve svetovne vojne in ki so jo naši literarni zgodovinarji poimenovali "slovenski ekspresionisti". V resnici pa so se v Klubu mladih, tedanji popolnoma neformalni združbi te generacije, zbirale tako različne osebnosti, kot so pesniki Podbevšek, Premru, Stante, Onič, Seliškar in Jarc, glasbeniki Kogoj, Osterc in Bravničar, upodabljajoči umetniki France in Tone Kralj ter Jakac, kritiki kakor Josip Vidmar, razni igralci itd." Karlo Kocjančič je v drugi polovici dvajsetih let poskušal najti založnika za svoj roman Dva, napisan leta 1924. Za roman je intenzivno pomagal iskati založnika tudi njegov prijatelj Angelo Cerkvenik, vendar brezuspešno. Roman je nato izšel  okrajšan pod naslovom Zapiski Borisa Molana v ilustrirani tedenski prilogi časnika Jutro, Življenje in svet, 1933. Iz tistega časa je tudi Kocjančičeva enodejanka v šestih prizorih Skozi ognjeno konjenico. Fotografska publicistična dejavnost Karla Kocjančiča je v tem obdobju zajemala uredniško delo pri reprezentativnem zborniku Slovenska fotografija, ki ga je izdal Fotoklub Ljubljana leta 1935 in pri številnih katalogih za razstave fotografije v Ljubljani. Mnogo njegovih teoretičnih člankov, polemik in recenzij o fotografskih prireditvah je izšlo v časnikih Jutro, Slovenski narod, predvojni slovenski fotografski reviji Fotoamater in mednarodni reviji Die Galerie, v kateri je bil zlasti odmeven članek, "Für eine metodische Bildwertung", v majski številki leta 1937,  ki je obravnaval metodo objektivnega ocenjevanja fotografij. V Ljubljani in v večjih slovenskih krajih je imel številna predavanja s projekcijami črno-belih in barvnih diapozitivov, na katerih je predstavil najboljša dela članov Fotokluba Ljubljana, priljubljena tematika njegovih predavanj je bila krajina, žanrski motivi in cvetje naših alp. Vrsto predavanj o razvoju slovenske fotografije in o stanju v slovenski in jugoslovanski kinematografiji je imel med leti 1937 in 1939 tudi na ljubljanskem radiu. Začetek druge svetovne vojne je prekinil priprave  na četrto mednarodno fotografsko razstavo. Zadnja redna seja Fotokluba Ljubljana je bila 03.11.1941, ko je klub dokončno prenehal z delom in tako posredno tudi odklonil ponujeno sodelovanje na razstavah v Italiji oziroma sodelovanje z okupatorji. Karlo Kocjančič je za časa okupacije deloval v Ljubljani na redakciji časnika Jutro in kot aktivist ilegalne organizacije OF je s pomočjo odplombiranega radia pošiljal partizanom poročila zavezniških postaj. V redkem prostem času se je ukvarjal z literarnim delom, predvsem s poezijo, prevajanjem knjig iz nemščine in angleščine ter s študijem botanike in mikologije. Kmalu po prihodu na Reko se je povezal s tamkajšnjo fotoamatersko organizacijo, ki je takrat še životarila. Karlo Kocjančič je na Reki ponovil zgodbo o uspehu in prispeval vse svoje izkušnje, znanje in voljo k postopnemu številčnemu in kakovostnemu razvoju organizacije. Spet je predaval in vodil tečaje, spodbujal tudi druge k sodelovanju, bil je pobudnik fotografskih izletov po mestu in okolici, klubskih in tudi mednarodnih razstav na Reki, bil je med iniciatorji  tam že tradicionalne razstave "Morje" in nekaterih tematskih razstav. Ta del organizacije Ljudske tehnike se je leta 1951 preimenoval v Fotoklub Rijeka, ki je takoj priredil svojo prvo klubsko razstavo. Zaradi reorganizacije pomorskega ministrstva in njegovih ustanov okoli leta 1950, se je Karlo Kocjančič zaposlil v Severnojadranskem inštitutu zagrebške Akademije znanosti in umetnosti, kjer je ostal do upokojitve leta 1964. Njegova fotografska delavnica, kjer je ustvarjal fotografije ob olivno-rumeni temnični luči, je bila zanimivo intelektualno križišče. Tja so prihajali slovenski in hrvaški prijatelji, n.pr. književnik Drago Gervais, arhitekt Zdenko Sila, igralec Veljko Maričić, takrat najbolj znani jugoslovanski Hamlet, strokovnjak za mednarodno pomorsko pravo dr. Milan Trampuž, igralec in slikar Ermano Švara, reški slikarji in kiparji Žunić, Uzorinac, Mitrović in Čikoš, direktor Narodne galerije na Reki Boris Vižintin – in tam so ga našli celo nekateri stari tržaški prijatelji, Ferdo Delak, Drago Pahor in reporter Mario Magajna. Iz zapuščine Karla Kocjančiča je Drago Kocjančič izbral in uredil fotografska dela za retrospektivo, ki je bila predstavljena s pomočjo Arhitekturnega muzeja Ljubljana, od 04.02.1999 do 04.03.1999 v Jakopičevi galeriji v Ljubljani.