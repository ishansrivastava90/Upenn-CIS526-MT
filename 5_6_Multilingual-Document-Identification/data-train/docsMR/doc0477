Som amatör vann Jens Voigt Peace Race 1994. Efter en karriär i den tyska armén Heer, som är en del av Bundeswehr, blev han professionell cyklist 1997 och vann mindre tävlingar med det österrikiska stallet ZVVZ Giant - Australian Institute of Sport. Han fortsatte sedan 1998 till det franska stallet GAN, nu Crédit Agricole, där han stannade i fem år och vann 20 större tävlingar och etapper. Han bar bland annat den gula ledartröjan i Tour de France 2001 under en etapp. Han cyklar sedan 2004 för danska Team CSC, som tillhör UCI ProTour sedan 2005, där han bland annat blev stallkamrat med Bobby Julich, som han kände sedan tiden med GAN. De två cyklisterna vann bland annat LuK Challenge race, ett tvåmannatempolopp, 2005 och 2005. Jens Voigt fick cykla Tour de France 2004 och var under tävlingen ofta i utbrytningar. I början av säsongen 2005 vann Voigt det franska etapploppet Tour Méditerranéen, före stallkamraterna Fränk Schleck, som slutade tvåa, och Nicki Sørensen, på fjärde plats. Jens Voigt vann också prologen på Paris-Nice, som var det första UCI ProTour-loppet någonsin och Voigt var därmed den första att bära ledartröjan för UCI ProTour. Stallkamraten Bobby Julich vann loppet i slutändan. Senare på vårsäsongen slutade Jens Voigt tvåa efter Aleksandr Vinokurov på Liège-Bastogne-Liège. Under Tour de France 2005 fick Jens Voigt bära den gula ledartröjan för en dag. På den nionde etappen var Voigt med i flera attacker. Tillslut kom han med i den vinnande utbrytningen och Voigt slutade trea, tre minuter före ledande Lance Armstrong. På den tionde etappen hade tysken fever och tappade ledningen stort. Voigt slutade utanför tidsgränsen på etapp 11 och fick därför inte fortsätta tävlingen. Under säsongen 2006 var det tänkt att Jens Voigt skulle hjälpa italienaren Ivan Basso att vinna både Giro d'Italia och Tour de France. Hans bästa resultat på vårsäsongen blev en andra plats efter Thomas Voeckler på Baskien runts femte etapp. Voigt hjälpte Ivan Basso att vinna Giro d'Italia 2006. I juni tog Jens Voigt sin första seger 2006, på Ster Elektrotoer i juni, när han vann etapp 4. Han hjälpte också stallkamraten Kurt-Asle Arvesen att vinna tävlingen. Den 18 augusti 2007 vann Voigt Tyskland runt, vilket han också hade gjort under 2006. Han vann också etapper på Tour of California och Baskien runt. Voigt vann också det franska etapploppet Critérium International under 2007. Dagarna innan Tour de France 2006 blev det klart att Ivan Basso inte fick ställa upp i tävlingen, med anledning av att italienaren blivit utpekat i den så kallade Operación Puerto-härvan. I stället fick spanjoren Carlos Sastre bli ny ledare för Team CSC. På etapp 13 kom Jens Voigt med i en femmannautbrytning som slutade 29 minuter och 58 sekunder före huvudklungan. Tysken vann etappen före Óscar Pereiro. Under säsongen 2008 vann han återigen Critérium International, den gången framför svensken Tony Martin och Franco Pellizotti. En dag senare blev det klart att tysken vann tävlingen med över en minut före lagkamraten Lars Bak. I mars 2009 vann Jens Voigt Critérium International för fjärde gången i sin karriär, under tävlingens gång vann han också etapp 2. Under Tour de France 2009 kraschade tysken på etapp 16 och behandlades för en kindbensfraktur samt en hjärnskakning.