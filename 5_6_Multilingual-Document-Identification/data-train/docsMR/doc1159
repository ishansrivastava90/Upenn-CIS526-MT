A '''január 1-jén alakult meg. 1968 a következő jelentős időpont. Ebben az évben alapították az intézmény közvetlen jogelődjét, a Közlekedési és Távközlési Műszaki Főiskolát. A főiskola a közlekedési és távközlési infrastruktúra számára képezett - akkori szóhasználattal - mérnököket. Ekkor épült fel a Mosoni Duna festői szépségű kanyarulatában, a barokk belvárostól néhány percnyi sétaútra az az épületegyüttes, amely - Magyarországon párját ritkító kivételként - eredetileg is felsőoktatási célokra épült. Az intézmény 1986-tól viseli a „legnagyobb magyar”, Széchenyi István nevét. Az egyetem a város és a térség gazdaságát, társadalmát a képzési spektrum folyamatos színesítésével szolgálta és szolgálja a jövőben is. Az 1990-es évek elejétől a mérnöki tudományok mellett a közgazdasági, az egészségtudományi és szociális képzés is megjelent az oktatási kínálatban. 1995-ben az Eötvös Loránd Tudományegyetem programkihelyezése révén a jogi képzés, a jogász szak is visszatért a városba, s 2002-től a Széchenyi István Egyetem saját jogon indított szakja lett. A Liszt Ferenc Zeneművészeti Főiskola Zeneiskolai Tanárképző Intézet Győri Tagozatának 1995-ben történt integrálásával az ezredforduló időszakára ténylegesen létrejött egy olyan universitas, amely hallgatói létszámával, oktatói karának tudományos minőségével, képzési kínálatának sokszínűségével kaphatta meg 2002. január 1-jével az egyetemi rangot. A sikerben meghatározó az Universitas-Győr Alapítvány szerepe. Az alapítvány 1990-től segíti, ösztöndíjakkal és költségtérítésekkel támogatja a győri egyetem tudományos hátterének megteremtését. Az egyetem 2006. szeptemberében 2 egyciklusú egyetemi képzést, 19 Bologna-rendszerű alapképzési szakot és „hagyományos” főiskolai szakként a zenetanár-kamaraművészt kínálja a továbbtanulóknak. Egyciklusú egyetemi képzés formájában építészmérnöki és jogász szakok lesznek, míg Bologna-rendszerű alapképzési szakként indulnak az ápolási és betegellátási, egészségügyi szervező, építészmérnöki, építőmérnöki, gazdaságinformatikus, gazdálkodási és menedzsment, gépészmérnöki, kereskedelem és marketing, környezetmérnöki, közlekedésmérnöki, közszolgálati, mechatronikai mérnöki, mérnök informatikus, műszaki menedzser, műszaki szakoktató, nemzetközi igazgatás, nemzetközi tanulmányok, szociális munka és villamosmérnöki szakok. A Széchenyi István Egyetem jelenleg 32 akkreditált alap,-és mesterszakkal illetve felsőfokú szakképzéssel rendelkezik. Ezek között megtalálhatóak jogi, gazdasági, egészségügyi és műszaki képzések is. A legnépszerűbbek a műszaki szakok, ezen belül is a gépészmérnök, a mérnök informatikus és a villamosmérnök. Gazdasági képzései között nagy hallgatói létszámmal rendelkezik a gazdálkodási és menedzsment szak. A hallgatók létszáma a 2008/2009-es évben 10585 fő volt. A legnagyobb hallagatói létszámú kar a műszaki, majd ezt követi a gazdálkodási és a jogi. A főiskola és az Universitas Győr Alapitvány, minden erőforrást megmozgatott, hogy azokon a szakokon, ahol az egyetemi képzés indokolt megszerezze az akkreditáció feltételeit. Széchenyis hallgatók, egyetemi diplomát először 1997 szeptemberében  a TIGER  nevű német nyelvű közlekedésépítő szakos, nemzetközi oktatási program keretében kaptak. Azt a pozsonyi Szlovák Műszaki Egyetem állította ki részükre. 1995 őszén a Győri Jogakadémia megszűnése után 103 évvel, újra visszatért az egyetemi szintű jogászképzés Győrbe. A hagyományos, mérnöki szakok a szolgáltató infrastruktúrával kapcsolatosak. Főképpen az építés, az építészet, a közlekedés, a logisztika, a szolgáltatási marketing, és menedzsment, a járműgyártás és a távközlési informatikai rendszerek területén tevékenykedő vállalkozásoknál helyezkedhetnek el a végzett hallgatók.