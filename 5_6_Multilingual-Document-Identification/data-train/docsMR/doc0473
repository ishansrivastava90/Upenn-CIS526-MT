Poražením Apollo Creeda se ''peněz a odehrává řadu dalších zápasů. Jenom jeho trenér a manažer v jednom - Mickey ví, že desítka soupeřů, které Rocky porazil jako šampión, nebyla z těch nejsilnějších. Všechny Rockyho zápasy, včetně strhující exhibice Filadelfským muzeem umění vystupuje Clubber z davu a přímo vyzývá šampióna, aby se utkal také s ním. Rocky je pro zápas, ale jeho trenér Mickey mu sděluje, že na Clubbera nemá a že předchozích 10 soupeřů byla jiná kategorie. Rocky je přesto rozhodnut zápas uskutečnit. Trénink však od samého začátku bere na lehkou váhu. V tělocvičně je více novinářů, než by se Mickeymu líbilo a přemlouvá Rockyho, aby šli do staré tělocvičny. Před samým začátkem zápasu se Rockyho tým zaplete do potyčky s týmem Clubbera. Oba jsou od sebe odtrženi, ale Mickey dostává srdeční infarkt, což Rocky neví. Balboa je v ringu bez podpory Mickeyho jako tělo bez duše a po pár kolech zápas prohrává K.O. Když dorazí do šatny, Mickey právě umírá. Rocky přišel o titul, ale především o svého trenéra, manažera a přítele v jedné osobě. Situace vypadá beznadějně do doby, než se objevuje bývalý Rockyho soupeř Apollo Creed. Ten mu nabídne, že pomůže Rockymu získat zpět alespoň titul mistra těžké váhy. Rocky se vydává s Adrianou a Pauliem za Creedem do Los Angeles, do chudé čtvrti, kde Creed začínal jako boxer a podstupuje náročný tréning. Zpočátku je Rocky stále duší mimo, ale když mu Creed i Adriana promluví do duše, dává se do tréningu naplno. Creed Rockyho učí především rychlosti ve které Apollo vynikal. Clubber s odvetným zápasem souhlasí s tím, že Rockyho porazí kdykoliv. Odveta se má uskutečnit v Madison Square Garden v New Yorku. Od samého začátku zápasu je vidět, že Balboa převzal značnou část Creedova stylu boxu, disponuje neuvěřitelně rychlou prací nohou a po ringu se pohybuje podstatně rychleji než Clubber, který má tvrdší ránu. Po 3. kole Rocky změní taktiku. Jde blíže k Langovi a okatě jej provokuje. Nechává si uštědřit několik ran, ale vždy se rychle zvedá, aby ze sebe znovu udělal Clubberův terč. Ani Apollo, ani Paulie moc dobře nechápou, co to Rocky provádí. Záhy se však ukazuje, že tato strategie na Clubbera zabrala. Ten začíná být čím dál víc vyčerpaný a stále rychlý Balboa jej posílá k zemi. Rocky tak získal zpět titul mistra těžké váhy. Po zápase jej Creed odvádí do Mickeyho staré tělocvičny, protože mu Rocky slíbil splnění jednoho přání, když jej Creed vytrénuje tak, aby porazil Langa. Rocky celou dobu netuší, co bude Apollo chtít. Ten si chce zopakovat zápas z filmu Rocky II, kde byl Rockym poražen a tak si spolu dávají cvičně jeden souboj.