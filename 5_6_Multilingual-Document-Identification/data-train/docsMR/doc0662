Oscarsborg festning ligger på Kaholmene i Drøbaksundet. Det har vært festning på stedet i over 350 år. Festningen fikk sitt nåværende navn etter et besøk av kong Oscar I på Kaholmene 23. august 1855. Mest kjent er Oscarsborg for senkningen av den tyske krysseren «Blücher» den 9. april 1940. I dag er den militære virksomheten trappet ned, og festningen er åpen for sivile. Det er museum, hotell, flere restauranter og spa på øya. I 1855 ble festningen besøkt av kong Oscar I og ble oppkalt etter ham. Da anleggene stod ferdige i 1856 ble Oscarsborg ansett som Nord-Europas mest moderne festning. Dette ry ble imidlertid kortvarig, allerede i 1864 var Oscarsborg foreldet. Utviklingen på artilleriets område hadde gått raskt. Det opprinnelige anlegget på Kaholmene var beregnet til forsvar mot angrep fra sjøsiden. Oscarsborg ville derfor lett kunne omgås og bli tatt fra landsiden. På begynnelsen av 1890-tallet ble det gitt tilsagn om nye midler, og Oscarsborg kunne dermed gjennomgå en ny utbygningsfase. Under første verdenskrig var Norge nøytralt, og Oscarsborg var bemannet som en del av nøytralitetsvakten. Organisatorisk lå festningen fra 1853 under Akershus, fra 1883 var egen kommandant bosatt på Oscarsborg. Inntil 1957 var kystartilleriet og festningen underlagt hæren. Fra 1957 ble festningen som en del av kystartilleriet, underlagt Sjøforsvaret. Den 9. april klokken 0015 varslet oberst Eriksen politimesteren i Drøbak, som iverksatte evakuering av byen. Kl 0100 hadde kommandanten en samtale med major Færden på Bolærne. Man antok at de inntrengende krigsskipen måtte være tyske eller engelske. Klokken 0200 holdt regjeringen møte, og den var da klar over at angrepet var tysk, men det ble ikke gitt beskjed til Oscarsborgs kommandant om dette. Klokken 0338 meldte Filtvet at to større, mørklagte fartøyer hadde passert og at en ombord i vaktbåten Furu, som var så nær den tyske flåtegurppen at de holdt på å kolidere, hadde hørt tysk tale ombord. Klokken 0400 fikk kommandanten melding fra Stjernås om at tre kryssere og to mindre fartøy var passert 0358. Klokken 0418 ble det meldt fra Drøbak at fem skip, ett stort i tet og fire mindre påfølgende, var på vei innover. Oscarsborg festning er et av Norges nasjonale festningsverk og åpent for publikum hver dag hele året, i tillegg til museum og de originale forsvarsverk er det i dag et spahotell med 190 sengeplasser, en kafé med lysstøperi, en gjestehavn med hyggelig havnekro og årlig 100 000 besøkende gjester. Oscarsborg er populært som sommersted i sommerhalvåret og kurs- og konferansested i vinterhalvåret. Oscarsborgoperaen som setter opp opera i august hvert år er også viktige bidragsytere til å sette stedet på kartet som en spennende kulturarena.