Early blev forfremmet til brigadegeneral efter det Første slag ved Bull Run i juli 1861. Under slaget udviste han tapperhed ved Blackburn's Ford og gjorde indtryk på General P.G.T. Beauregard. Han deltog i de fleste store slag i det østlige operationsområde i borgerkrigen, herunder Syv dages slaget, Andet slag ved Bull Run, Slaget ved Antietam, Slaget ved Fredericksburg, Slaget ved Chancellorsville, Slaget ved Gettysburg og adskillige slag i Shenandoah-kampagnen. Under Gettysburg kampagnen okkuperede Early's division York i Pennsylvania, som var den største by, der blev erobret af oprørerne under krigen. Robert E. Lee, som kommanderede Army of Northern Virginia, havde tiltro til Early og støttede ham. Lee kaldte ham for sin "Slemme gamle mand" på grund af hans hidsige temperament, men satte pris på hans aggressivitet i kamp og evne til kommandere enheder på egen hånd. De fleste af Earlys soldater kaldte ham "Old Jube" eller "Old Jubelee" med entusiasme og hengivenhed. Early kunne altid finde fejl og kritiserede sine undergivne sønder og sammen ved enhver lejlighed. Til gengæld var han i reglen helt ude af stand til at se egne fejl, og reagerede kraftigt på kritik og forslag nedefra. Early blev såret i Slaget ved Williamsburg i 1862 mens han ledte et angreb mod en langt stærkere modstander. Ved Antietam kom Early til at kommandere en division, da hans overordnede Fredericksburg reddede Early dagen med et modangreb mod George G. Meade's division, som var brudt gennem Stonewall Jacksons linjer. Han blev forfremmet til generalmajor den 17. januar 1863. Ved Chancellorsville gav Lee ham en styrke på 5.000 mand til at forsvare Fredericksburg med ved Marye's Heights mod en større styrke på to korps under Generalmajor John Sedgwick. Early forsinkede Unionshæren og holdt Sedgwick fast mens Lee og Jackson angreb resten af Unionshæren mod vest. Earlys division nærmede sig Gettysburg fra nordøst den 1. juli 1863 og var længst ude på venstre fløj i Sydstatshærens linje. Han besejrede Francis Barlow's division, som var en del af Unionens XI korps ved at påføre den 3 gange så høje tab som han selv fik, og presse dem tilbage gennem byen samtidig med at mange af dem blev taget til fange. På 2. dagen ved Gettysburg angreb han Ewell's indsats på Unionshærens højre fløj. Trods fremgang i starten blev Earlys angreb slået tilbage af Unionsforstærkninger. På den 3. dag afgav Early en brigade til at hjælpe general Edward Johnson's division i et forgæves angreb på Culp's Hill. Dele af Early's division afskærmede Lee's hær under dens tilbagetrækning fra Gettysburg den 4. juli og 5. juli. Early gjorde tjeneste i Shenandoah dalen i vinteren 1863–64. I denne periode var han af og til substitut for Ewell under dennes sygdom. Den 31. maj 1864 gav Lee udtryk for sin tiltro til Earlys initiativ og evne til at kommandere på et højere niveau og gav ham midlertidig rang af generalløjtnant. Efter at være vendt tilbage fra Shenandoah dalen kæmpede Early i slaget i the Wilderness og tog kommando over den skrantende A.P. Hills 3. Korps under fremrykningen for at blokere Ulysses S. Grant ved Slaget ved Spotsylvania Court House. Ved Spotsylvania havde Early kommandoen over den relativt stille højre flanke. Ved Slaget ved Cold Harbor erstattede Lee den ineffektive Ewell med Early som chef for 2. Korps. Early trak sig tilbage til Shenandoah dalen hvor han besejrede Unionshæren under George H. Crook i Slaget ved Kernstown den 24. juli 1864. Seks dage senere nedbrænde hans kavaleri store dele af byen Chambersburg som svar på David Hunter's aktioner i Dalen, frem for alt afbrændingen af Virginia Military Institute) og fordi byen ikke betalte den af ham fordrede løsesum. I begyndelsen af auggust angreb Early's kavaleri og guerillastyrker Baltimore and Ohio Railroad på forskellige steder. Han vendte tilbage til Virginia i 1869 og genoptog sin advokat praksis. Han blev benådet i 1868 af præsident Andrew Johnson, men forblev en rebel. Han var blandt de mest højtrøstede blandt de som fortsat støttede den tabte sag, og bagvaskede Generalløjtnant James Longstreets handlinger ved Gettysburg. Han var involveret i lotteriet i Louisiana sammen med den tidligere General P.G.T. Beauregard. I en alder af 77 døde han i Lynchburg, Virginia efter at være faldet ned af en trappe. Han er begravet på Spring Hill kirkegården.