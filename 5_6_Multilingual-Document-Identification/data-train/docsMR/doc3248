Veronica Mars to amerykański serial telewizyjny stworzony przez Roba Thomasa. Jest to kryminał młodzieżowy. Premiera pierwszego sezonu nastąpiła 22 września 2004 roku w stacji UPN a ostatni odcinek został wyemitowany 22 maja 2007 roku, już przez stację The CW. Akcja dzieje się w nieistniejącym miasteczku Neptune, w południowej Kalifornii. Tytułową bohaterkę gra Kristen Bell, młodą dziewczynę, studentkę, która skończyła liceum i trafiła na studia, już z  licencją detektywa - tak jak jej ojciec. W Polsce prawa do serialu wykupił TVN. Emisja pierwszego i drugiego sezonu trwała od 5 lutego 2007 do 5 kwietnia 2007. Trzecia seria w Polsce pojawiła się 1 lutego 2008 roku. Obecnie "Veronica Mars" jest emitowana na kanale TVN7. Gdy pierwszy sezon wystartował z 22 odcinkami, średnio 2,5 miliona widzów oglądało każdy w Stanach Zjednoczonych. "Veronica Mars" zajmowała wysokie miejsca w rankingach najlepszych seriali telewizyjnych i zdobyła wiele nagród oraz nominacji, na przykład dwa razy do Satellite Awards, cztery Saturn Awards, czy pięć Teen Choice Awards. Mimo tego, w 2007 roku stacja The CW zdecydowała o zakończeniu serialu. Wersje serialu na DVD nie zostały wydane w Polsce. Są dostępne między innymi w takich państwach jak USA, Kanada czy Hiszpania. Rob Thomas jest w trakcie pisania scenariusza do filmowej wersji słynnego serialu, jednak Warner Bros. nie jest na razie zainteresowany ekranizacją, z powodu ogólnoświatowego kryzysu, który dotyka także koncerny filmowe. Keith Mars - ojciec Veroniki, były mąż Lianne. Jest prywatnym detektywem w mieście Neptune, były szeryf. Gdy zamordowano córkę miliardera, właściciela firmy komputerowej - Jake'a Kane'a, Keith oskarżył go o to zabójstwo. Gdy okazało się, że ktoś inny przyznał się do zbrodni, szeryf Mars został zdegradowany ze swojego stanowiska i otworzył biuro detektywistyczne, które prowadzi aż do ostatnich odcinków trzeciej serii. Po zamordowaniu Don Lamb'a chwilowo wraca na stanowisko szeryfa hrabstwa. Został oskarżony o zniszczenie dowodów w sprawie kradzieży w domu Kaneów, przez co nastąpiły dodatkowe wybory. Wykorzystał to drugi detektyw w mieście - oszust, współpracujący z rodziną dilerów narkotykowych, Vinnie van Lowe. Kandyduje on na szeryfa, będąc nietykalnym, tworzy dużą konkurencję dla Marsa. Keith ma bardzo duże poczucie humoru, pozwala sobie na wiele żartów z córką, co możemy zobaczyć już w pierwszych odcinkach. Ma też talent kucharski - to on zawsze gotował w domu Marsów. Trzeci sezon jest pełen niespodzianek. Opiera się głównie na rozwiązaniu zagadki gwałtów w Hearst. Veronica studiuje na tym uniwersytecie  wraz z Loganem, Mac i Wallacem. Logan i Weronika są parą. Szeryf Don Lamb zostaje zamordowany, a ojciec Weroniki przejmuje jego stanowisko. Trzeci sezon to także seria odcinków wyjaśniających sprawę morderstwa dziekana uczelni - O'Della. W trakcie trwania sezonu Veronica zrywa z Loganem, który miał łóżkową przygodę się z Madison podczas ferii zimowych. Dziewczyna znajduje sobie nowego partnera - Shosha "Piza" Piznarskiego. Logan, mimo że jest w związku z Parker, nie może przestać myśleć o tym, że Veronica nie jest samotna. V. zdaje egzamin na prywatnego detektywa - jak jej tata - i dostaje możliwość uczestniczenia w letnim stażu w FBI. Piz martwi się, że ich związek się przez to rozpadnie. Stosh i Veronica zostają nagrani w trakcie igraszek na łóżku. Film trafia do sieci. Gdy Logan się o tym dowiaduje pochopnie i bezpodstawnie oskarża o to Piza i bije go w rozgłośni radia studenckiego. Gdy Veronica się o tym dowiaduje, idzie do Logana i mówi, że nie chce go więcej widzieć. Po krótkim czasie okazuje się, że to ktoś inny wysłał filmik do sieci, a wtedy Veronica rozpoczyna śledztwo. Gdy dowiaduje się kto to zrobił, Logan słyszy wszystko przy obiedzie. Spotyka sprawcę w stołówce i natychmiast postanawia się zemścić za ten niesmaczny żart. Chłopak bije prawdziwego sprawcę incydentu, odbudowując sobie zaufanie Veroniki. Jej ojciec, konkuruje w wyborach na szeryfa z kandydatem Vinnim, który zdobywa sobie głosy studentów absurdalnymi pomysłami a innych obywateli - kłamstwami gorszymi niż polskich polityków. Jeszcze większe zagrożenie dla wygranej Keitha pojawia się, gdy odkryto, iż zniszczył dowód rzeczowy w postaci kasety video z nagraniem pokazującym Veronikę włamującą się do domu Kane'ów.