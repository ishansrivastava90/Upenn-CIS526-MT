Seterusnya Rossi mula beralih kepada perlumbaan motosikal, bermula dengan sebuah Cagiva Mito pada tahun 1993. Walaupun prestasinya pada musim sulungnya di dalam Kejuaraan Sukan Pengeluaran Itali berubah-ubah, beliau memenangi petak pertama dalam perlumbangan akhir di Litar Misano di mana beliau memenangi podium. Pada tahun seterusnya, beliau menjadi pelumba pasukan kilang Cagiva dan memenangi kejuaraan tersebut. Pada tahun 1998, beliau beralih ke kategori 250 cc di mana beliau memenangi tempat kedua keseluruhan, dengan hanya tiga sahaja mata di belakang Loris Capirossi. Beliau memenangi kategori 250 cc setelah memenangi 9 perlumbaan pada musim 1999. Rossi beralih ke kategori 500 cc pada tahun 2000 serta beralih pasukan dari Aprilia ke Honda. Pada musim pertamanya bersama pasukan Honda, beliau sempat berguru dengan bekas juara dunia Mick Doohan serta mendapat khidmat Jeremy Burgess sebagai ketua mekanik. Dengan berbekalkan motosikal Honda NSR500, beliau memenangi kategori tersebut pada tahun 2001. Tahun 2002 menyaksikan satu perubahan besar di dalam MotoGP di mana kelas tertinggi 500 cc 2 lejang digantikan dengan kelas MotoGP dengan motosikal 4 lejang. Dengan motosikal baru Honda RC211V, Rossi menjadi juara untuk dua musim seterusnya sebelum beralih ke pasukan Yamaha pada tahun 2004. Pada awalnya, peralihan Rossi ke pasukan Yamaha mendapat kritikan hebat di kalangan media dan juga peminat, dengan tanggapan "perlumba terbaik sudah berpisah dengan motosikal terbaik". Namun Rosi menyangkal tanggapan tersebut dengan menjuarai musim 2004 dan 2005. Pada musim 2006 dan 2007 pula, Rossi sering menghadapi masalah dengan motosikalnya sehingga menyebabkan beliau gagal menjuarai musim 2006 daripada terlepas ke tangan Nicky Hayden. Tahun berikutnya, beliau menyalahkan tayar Michelin yang digunakannya sebagai punca kekalahannya pada musim 2007. Akibatnya, beliau beralih menggunakan tayar Bridgestone manakala rakan sepasukannya pula kekal menggunakan tayar Michelin. Pada 24 Mei 2006, Rossi mengumumkan bahawa beliau akan terus berlumba dalam MotoGP sehingga beliau merasakan karier motosikalnya sudah "berakhir". Pemandu Ferrari Schumacher berasa agak sedih dengan keputusan Rossi tetapi terus menyokongnya. Seterusnya Rossi menandatangani kontrak dua tahun berturut-turut dengan Yamaha untuk musim 2007-2008. Rossi juga meminati sukan rali melebihi daripada minatnya di dalam F1. Penyertaannya di dalam sukan rali ialah pada tahun 2002 untuk kejohanan WRC Rali Great Britain, di mana beliau mengalami kemalangan semasa peringkat kedua. Seterusnya beliau berlumba dengan menggunakan kereta Subaru Impreza semasa Rali Monza pada November 2005. 1989 Penyertaan sulung dalam perlumbaan kart 60cc. 1990 Juara kejuaraan kart tempatan 60cc, menang sembilan kali. 1992 Juara Italian minibike Endurance. 1993 Peringkat 12 Kejuaraan Pengeluaran Sukan 125 cc Itali, dengan motor Cagiva. 1994 Juara  Kejuaraan Pengeluaran Sukan 125 cc Itali, dengan motor Cagiva. 1996 Peringkat 9 Grandprix 125cc, Scuderia AGV, peringkat 10 kejuaraan Eropah 125cc dengan motor Aprilia.   1997 Juara Dunia Grandprix 125cc, Nastro Azzurro Aprilia, Meraih 11 kemenangan dari 15 perlumbaan, termasuk menjuarai GP di Litar Sentul, Indonesia. 1998 Naib Juara Grandprix 250cc, Nastro Azzurro Aprilia. 1999 Juara Dunia Grandprix 250cc, Aprilia Grand Prix. 2000 Naib Juara Grandprix 500cc, Nastro Azzurro Honda. 2001 Juara Dunia Grandprix 500cc, Nastro Azzurro Honda.   2002 Juara dunia MotoGP, Pasukan Repsol Honda. 2003 Juara dunia MotoGP, Pasukan Repsol Honda. 2004 Juara dunia MotoGP, Pasukan Gauloises Fortuna Yamaha. 2005 Juara dunia MotoGP, Pasukan Gauloises Yamaha.