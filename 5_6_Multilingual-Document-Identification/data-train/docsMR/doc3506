De Wild Force Rangers kregen mystieke krachten van de Wild Zords, kolossale dieren van het legendarische land Animarium. Hiermee vochten ze tegen Orgs, wezens ontstaan uit de vervuiling van de Aarde. De hedendaagse Wild Force Rangers zijn de opvolgers van de vijf oude krijgers die 3000 jaar geleden in het Animarium ook tegen de Orgs vochten. In plaats van het Animarium vonden de drie de restanten van Master Org. Viktor zag dit als een kans om wraak te nemen en gebruikte de restanten om de nieuwe Master Org te worden. Hij doodde Elizabeth en Richard. Cole werd hierop gevonden door een inheemse stam en door hen geadopteerd. Coles leven in de jungle bereidde hem goed voor op zijn taak als Ranger. Hij heeft enorm scherpe zintuigen en een extra zintuig waarmee hij dieren kan begrijpen. Cole werd ondanks dat hij de nieuwkomer was direct benoemd tot leider. Door zijn liefde voor de natuur voelde hij zich meteen thuis in het Animarium. Wel duurde het een tijdje voor hij gewend was aan het leven in de stad. In het begin was hij nog behoorlijk naïef over Orgs en in de veronderstelling dat in iedereen iets goeds zit. Hij probeerde dan ook met de Orgs de praten. Echter, deze instelling maakte wel dat in de team-up met de Time Force Power Rangers hij Ransik, die ook naar 2002 was gekomen omdat hij kennis bezat over de Mut-Orgs, vertrouwde en toestond dat hij hen hielp. Gedurende zijn tijd als Rode Ranger werkte Cole ook samen met negen oudere Rode Rangers om het Machine Keizerrijk te stoppen. Ondanks dat Cole de jongste van de groep was, was hij het die uiteindelijk Serpentera versloeg. Cole vergaf zelfs Viktor Adler de moord op zijn ouders aan het eind van de serie. Na zijn avonturen als Ranger gebruikte Cole zijn talenten om dieren te helpen. Volgens het originele script zou hij na afloop een dierenarts worden, net als zijn Super Sentai tegenhanger, Kakeru. Cole werd gespeeld door Ricardo Medina, Jr. Als kind zag Taylor al vanuit een vliegtuigraam het Animarium. Later, toen ze piloot was geworden bij de United States Air Force, landde ze op het Animarium en werd uitgekozen om de Gele Ranger te worden. Daar ze de eerste was die haar Rangerkrachten kreeg werd ze automatisch de leider. Ze behield deze positie tot de komst van Cole Evans. In het begin mocht ze Cole niet echt, omdat hij haar plaats als leider innam terwijl zij het meest ervaren lid van het team was. Taylors militaire achtergrond maakt haar tot een keiharde en soms emotieloze tomboy. Ze schreef in haar eerste dagen als ranger een regelboek voor het team. Toen Cole dit boek verwierp omdat hij meer vertrouwde in intuïtie versterkte dat haar jaloezie tegenover hem nog meer. Na haar avonturen als Ranger keerde Taylor terug bij de luchtmacht. Tijdens de Tim Force/Wild Force team-up had ze een haat-liefdeverhouding met de bijna net zo dominante en commanderende Quantum Ranger. Taylor werd gespeeld door Alyson Kiperman. Max was de derde Ranger die werd uitgekozen. Bij aanvang van de serie waren zowel hij als Alyssa al ongeveer zes maanden Rangers. Max werd een ranger nadat hij twee vrouwen hielp ontsnappen aan een Org. Max was oorspronkelijk een bowler die al hard op weg was een professional te worden. Toen hij stopte omdat hij het bowlen niet kon combineren met zijn rangertaken, verloor hij het respect van zijn leraar. Max gebruikte later de ultieme bowlingmanoeuvre van zijn leraar, de Tornado Spin, om een Org te verslaan. Max was het jongste teamlid en werd ook als dusdanig behandeld. Hij probeerde zichzelf constant te bewijzen, wat vaak tot agressie van zijn kant leidde. Hij bracht tevens een gevoel voor humor in het team, en was een meester in improviseren. Na hun avonturen als Rangers besloten Max en Danny een wereldreis te gaan maken. Max werd gespeeld door Phillip Jeanmarie. Danny was fysiek gezien de sterkste van de Rangers, maar van binnen was hij een zachtaardig iemand die geweld schuwde. Hij was ook hopeloos verliefd op Kendall, een vrouw die in dezelfde bloemenwinkel werkte als hij. Hij was echter te verlegen om haar dit te zeggen. Uiteindelijk ontdekte ze dat hij de zwarte ranger was, maar wees hem af omdat ze vond dat hij zich op zijn missie moest concentreren. Aan het einde van de serie vertrokken Danny en Max uit Turtle Cove om een wereldreis te gaan maken. Volgens het originele script zou Kendall met hen mee zijn gegaan. Danny werd gespeeld door Jack Guzman. Alyssa was het zachtaardige lid van de groep, die vaak probeerde spanningen tussen de teamleden te sussen. Vooral in het begin van de serie had ze er een dagtaak aan om de vrede tussen Cole en Taylor te bewaken. Ze verzorgde ook de wonden van het team. Als ze niet vocht tegen Orgs, bleef ze wel actief door te fietsen en danslessen te volgen. Alyssa was goed getraind in de vechtsporten door haar vader, die een eigen school runde. Hij wilde dat zij op een dag deze school zou overnemen, en had er dan ook moeite mee toen Alyssa besloot naar Turtle Cove te komen om te gaan studeren. Toen hij zelf naar Turtle Cove kwam om haar op te zoeken, ontdekte hij dat ze een ranger was en haar trainingen niet was vergeten. Dit maakte dat hij haar keuze accepteerde. Aan het einde van de serie werd onthuld dat na haar avonturen als Ranger Alyssa haar opleiding afmaakte en lerares werd op een kleuterschool. Aan het einde van de laatste aflevering wordt een iets oudere Alyssa getoond die net haar klas heeft verteld over de avonturen van de Wild Force Rangers, en dus gedurende de hele serie de verteller was. Alyssa werd gespeeld door Jessica Rey. In het heden werd Merrick/Zen Aku weer vrijgelaten door Nayzor om de Wild Force Rangers te verslaan. Nadat de Rangers de waarheid over Zen Aku ontdekten, wisten ze de vloek te verbreken. Merrick werd al snel hierna de Lunar Wolf Ranger. Er zijn geruchten in de serie dat Merrick ooit een relatie had met de mentor van de Rangers, Prinses Shayla. Aan het eind van de serie besloot Shayla dat Merrick zijn taak had volbracht en niet met haar mee hoefde te gaan naar het Animarium om te wachten op de dag dat de Orgs zouden terugkeren. In plaats daarvan reist Merrick nu de wereld rond vergezeld door Zen-Aku. Merrick werd gespeeld door Phillip Andrew.