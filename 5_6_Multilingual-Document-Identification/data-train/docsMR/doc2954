Dacă, până în iunie, Heeresgruppe Südukraine fusese una dintre cele mai puternice formaţii germane, din punct de vedere al blindatelor, în scurt timp situaţia s-a schimbat, cele mai multe tancuri fiind mutate în sectoarele de centru şi de nord ale frontului de est, pentru a opri înaintarea Armatei Roşii în ţările baltice, Belarus, Ucraina de nord şi Polonia. În ajunul declanşării ofensivei sovietice, singura forţă blindată rămasă pe front era Divizia I română de blindate şi diviziile germane Panzer a 10-a şi a 13-a. Planul STAVKA pentru bătălie se baza pe o manevră de dublă învăluire a celor două fronturi ucrainene, al II-lea şi al III-lea. Frontul al II-lea Ucrainean trebuia să străpungă frontul la nord de Poartă a Focşanilor, o linie fortificată dintre Siret şi Dunăre. Frontul al III-lea ucrainean urma să atace din zona capului de pod de peste Nistru lângă Tiraspol, după care să-şi îndrepte formaţiile mobile spre nord-vest pentru joncţiunea cu Frontul al II-lea. Acţiunea era menită să ducă la încercuirea trupelor Axei în regiunea Chişinăului. După încheierea cu succes a încercuirii, Armata a 6-a de tancuri şi Corpul Mecanizat de Gardă urmau să lanseze un atac spre Bucureşti, câmpurile petrolifere şi rafinăriile de pe Valea Prahovei. Frontul al II-lea cât şi al III-lea au reuşit dubla învăluire a Armatei a 6-a germană şi o parte a Armatei a 8-a. Linia defensivă germano-română s-a prăbuşit la două zile de la începutul ofensivei, lovitura mobilă sovietică principală fiind dată de Corpul al 6-lea de Gardă Mecanizat. Ruptura iniţială a liniei frontului în sectorul Armatei a 6-a a avut o adâncime de 40 km, în dimineaţa zilei de 21 august fiind distrusă toată reţeaua de aprovizionare din spatele frontului germano-român. În acest timp, la a fost dată o lovitură de stat, condusă de mareşalul Ion Antonescu. Trupele germane au intervenit, însă au fost împiedicate de riposta armatei române, precum şi de atacurile sovieticilor pe front. Soldaţii germani care apărau câmpurile petrolifere de la Ploieşti şi rafinăriile prahovene au fost alungaţi de armata română, iar în momentul în care au încercat să se retragă în Ungaria au suferit pierderi grele. Trupele germane au suferit pierderi foarte mari – cel puţin 200.000 de oameni, în timp ce sovieticii au pierdut forte puţini soldaţi într-o ofensivă de asemenea amploare. Ameninţarea înaintării sovietice spre Iugoslavia a determinat Germania să-şi retragă armatele din Grecia şi Iugoslavia, pentru a le salva de primejdia unei încercuiri de proporţii. La nivel politic, ofensiva a precipitat acţiunea regelui Mihai de înlăturare de la putere a mareşalului Antonescu şi de scoatere a ţării din Axă. Aproape imediat după momentul 23 august 1944, între români şi foştii aliaţi germani şi unguri a izbucnit războiul pentru eliberarea teritoriului cedat Ungariei după Dictatul de la Viena din 1940.