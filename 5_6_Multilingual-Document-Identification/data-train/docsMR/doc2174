جنبش دانشجویی در ایران، به مجموعه فعالیت‌ها و نقش آفرینی‌هایی گفته می‌شود که تشکل‌ها و گروههای مختلف دانشجویی انجام داده‌اند و رویکردهای مختلفی که در بازه‌های زمانی گوناگون به خود گرفته‌اند. این فعالیت‌ها به مدت کمی پس از تاسیس دانشگاه تهران به عنوان اولین دانشگاه در ایران، از اوایل دهه بیست شمسی شروع گرفت و با فراز و فرودهایی همواره ادامه داشته‌است و حتی در مقاطعی بارزترین نفش را در سرنوشت تاریخی ایران ایفا کرده‌است. سرعت نفوذ این گروه مارکسیستی در دانشگاه تا به حدی بود که در سال ۱۳۲۵ و تنها با گذشت ۳ سال از آغاز فعالیت آن رئیس دانشگاه تهران به سفیر انگلیس می‌گوید که اکثر ۴۰۰۰ نفر دانشجوی این دانشگاه تحت تاثیر قوی از حزب توده قرار گرفته‌اند. در سال ۱۳۲۷ و همزمان با غیرقانونی اعلام شدن حزب توده، اتحادیه دانشجویی هم امکان فعالیت قانونی را از دست داد. بدین جهت حزب توده اقدام به تشکیل سازمان دانشجویان دانشگاه تهران کرد. این سازمان ارتباط تشکیلاتی قوی ای با انجمن بین المللی دانشجویان در پراگ برقرار کرد. از ابتدای تاسیس اتحادیه دانشجویی و سپس سازمان دانشجویانپ، با گذشت زمان ایدئولوژی چپ کمونیستی بصورت شدیدتری رشد و قدرت می‌یافت. همین غلبه فوق تصور گفتمان چپ بر فضای دانشگاه‌ها بود که سپس ایجاد تشکل‌های رقیب شد. در این بین نیروهای اسلام گرا د رکنار ملی گرایان لیبرل در جهت تقابل با توده‌ای‌ها در دانشگاه سعی در ایجاد تشکیلات مستقل کردند. بدین ترتیب بود که انجمن اسلامی دانشکده پزشکی دانشگاه تهران به عنوان اولین گروه اسلام گرا در سال ۱۳۲۲ تاسیس شد. نفوذ گرایش چپ تا حدی بود که تعدادی از دانشجویان مسلمان جهت امکان فعالیت در فضای دانشگاه و توان عرضه افکار دنی تشکیلاتی را تحت نام نهضت خداپرستان سوسیالیست در سال ۱۳۲۲ شکل دادند. سازمان دانشجویی جبهه ملی هم در سال ۱۳۲۹ برای مقابله با توده‌ای‌ها تشکیل شد. این سازمان که در پی شکست از چپی‌ها در انتخابات سازمان دانشجویان با نام سازمان صنفی دانشجویان دانشگاه تهران کارش را آغاز کرد، دارای خرده گفتمان ناسیونالیستی-لیبرالیستی بود و بیشتر تاکیدش بر دموکراسی و آزادیخواهی بود در برابر فضای دانشگاهی که بیشتر مطالبات عدالت طلبانه، فقرستیزانه، ضد استعمار، ضد امپریالیستی و ضد سرمایه داری داشت. اگرچه می‌توان گفت که در کل این برهه تا اواسط دهه پنجاه ادبیات مارکسیستی بر دانشگاه غلبه داشت، ما در این بین شاهل افول‌ها و نهفتگی‌هایی در آن همانند پس از کودتای ۲۸ مرداد ۳۲ بودیم. همچنین در این بازه حرکت‌هایی مستقل و جدای از جریان موجود را به عنوان مثال در جریان حرکت حوجوش ۱۶ آذر ۳۲ شاهدیم. خود گرایش مارکسیستی هم که در دانشگاهها وجود داشت، بصورت ثابت و فقط در حیطه مکتب مارکسیستی-لنینیستی و مارکسیستی-استالینیستی نبود، بلکه بسیار سیال و متحرک بود و در محدوده‌ای وسیع در حرکت بود. از اواخر دهه چهل و اوایل دهه پنجاه بود که این گفتمان چپ در قالب نگاه رادیکالی در سازمانهای چریکی و بصورت مبارزات مسلحانه نمود یافت. اغلب این گروهها با یارگیری از بدنه جنبش دانشجویی شکل یافته بود و در موارد بسیار دانشجویان بودند که رهبری و تشکل آنها را در دست داشتند. این گروهها که هسته اولیه بسیاری از آنها از جنبش دانشجویی بود، مبارزه مسلحانه و جنگ چریکی را به عنوان آخرین حربه برای مبارزه با رژیم بکار گرفتند، اما توفیقی حاصل نکردند. همراه با سرکوب جنبش مسلحانه بود که جنبش چپ به انتهای راه رسید. و کم کمک توجه به گرایش اسلام گرایانه فزونی یافت. از اواسط دهه پنجاه بود که همراه با رشد گفتمان اسلام گرایی زمینه برای ورود جنبش دانشجویی به عرصه‌ای جدید آماده شد. جنبش دانشجویی را نمی‌توان بطور مستقل بررسید و طبعاً رشد اسلام گرایی در فضای عمومی فعالیت‌ها و مبارزات بر فقضای دانشجویی در این راستا اثر گذاشته‌است. در این برهه‌است که شاهد بروز گروههایی چون نهضت آزادی که با نوعی تلفیق اندیشه اسلام گرایی و منش لیبرالی جبهه ملی شکل می‌گیرد در کنار گروههایی چون سازمان مجاهدین خلق ایران با اندیشه بین اسلام گرایی با منش مارکسیستی حزب توده هستیم. این مشاهدات در واقع بیانگر میل به شاخص‌های فعالیت اسلام گرایی است و بیش از آنکه این گروهها از اسلام گرایان به نفع تفکر لیبرالی و مارکسیستی یلرگیری کنند، یارگیری از لیبرال منش‌ها و مارکسیستها به نفع جریان اسلام گرایی محسوب می‌گردد. جنبش دانشجویی نیز علی اقاعده در تحت تاثیر فضای عمومی خصثوصاً فضای اسلام گرایانه طبقه روشنفکر و متوسط قرار داشته، بطوری که زمانی که در سال ۵۶ بطور مشهود رشد شاخصه‌های تفکر اسلام گرایی در جامعه مشاهده می‌شود، جنبش دانشجویی نیز به همان راه متمایل می‌گردد. در خرداد ۵۶ بود که برای اولین بار مراسم بزرگداشت ۱۵ خرداد در کوی دانشگاه تهران برگزار شد، و دانشجویان دانشکده اقتصاد در کلاس‌های خود دقایقی به احترام شهدای ۱۵ خرداد سکوت کردند. با فاصله کمتر از دو هفته از آن علی شریعتی که تفمرش نفوذ زیادی در بین مردم و خصوصاً روشنفکران و دانشجویان داشت به طرز مشکوکی درگذشت. این حوادث بود که باعث شعله ور شدن آتش زیر خاکستر جنبش دانشجویی می‌شد. کمتر از پنج ماه بعد از آن مصطفی خمینی فرزند ارشد روح الله خمینی رهبر انقلاب به طرز مشکوکی کشته شد. البته این رشد اسلام گرایی در جامعه همراه با رشد نمادهای ظاهری اسلام گرایی هم بود. در این برهه بود که گرایش روزافزون به حجاب و پوشش اسلامی در جامعه مشاهده می‌شود. مشارکت گسترده بالاخص دانشجویان در مراسم‌هایی چون نماز جماعت و تجمعات دینی-مذهبی نیز از این جمله‌است. دلیل این گرایش تصاعدی به اسلام گرایی را شاید بتوان اینگونه بیان کرد که شاید این گفتمان همان سنتزی بود که جامعه در این مدت دنبالش بود، راهی بین رادیکالیسم سیاسی و ایمان دینی. در حرکت بازگشت به خویشتن اسلامی انقلاب اسلامی، جنبش دانشجویی در کنار مردم و همگام با روشنفکران و طبقه متوسط هویت اسلامی خویش را بازیافت و این تفکر به عنوان گفتمان هژمون شناخته شد. در فضای انقلابی دهه پنجاه و بالاخص پس از انقلاب، انجمن‌های اسلامی رهبری جنبش دانشجویی را در اختیار گرفتند. شکل گیری اتحادیه انجمن‌های اسلامی دانشجویان و سازمان دانشجویان مسلمان که به پیدایش دفتر تحکیم وحدت انجامید راه را در این راستا صاف کرد. از سوی دیگر همراه با تسخیر سفارت آمریکا این تشکل به صورت بلامنازع بر رقبای خود غلبه کرد. انقلاب فرهنگی بود که پازل قدرتنمائی تحکیم را در دانشگاهها کامل کرد. با اینکه تحکیم، موسس این تفکر نبود، اما با قرار گرفتن بر اوج هدایت جنبش دانشجویی را برای سالیانی در اختیار گرفت. محتوای گفتمان این سالها به کلیدواژه‌هایی نظیر عدالت در سیاست داخلی و مبارزه با امپریالیسم در سیاست خارجی تاکید می‌کند، طرفدار اقتصاد متمرکز دولتی برای برقراری هر چه بهتر عدالت است، مصادره زمین‌های زمین داران بزرگ برای توزیع میان دهقانان و روستائیان را می‌خواهد، مخالف مدارس خصوصی ایت و از نهضت‌های آزادیبخش اسلامی در جهان طرفداری م یکند و به اصطلاح خود «خط امامی» است. از ویژگی‌های بارز این مقطع تاکید بر جنگ فقر و غنا از یکسو و حمایت از اسلام ناب محمدی در برابر اسلام آمریکایی از سوی دیگر است. بجز ایام انقلاب و سالهای نخستین آن بخصوص ۵۸-۱۳۵۶ و بالاخص در برهه تسخیر سفارت آمریکا و انقلاب فرهنگی که جنبش دانشجویی در حالت فوران و آشکارگشتگی قرار داشت می‌توان گفت که این موج از جنبش دانشجویی در حالت نهفتگی بوده‌است. در این برهه‌است که جنبش دانشجویی فرصت را جهت تحقق آرمانهای چندساله اش مغتنم می‌شمرد و خصوصاً در سالهای ۶۱-۱۳۵۹ همراه با نظام در راستای تحقق اهداف انقلاب گام بر می‌دارد. هسته‌های اولیه نهادهای انقلابی چون سپاه پاسداران و جهاد سازندگی از دانشجویان یارگیری م یکنند. و دانشجویان تمام توان خود را در راه حفظ انقلاب و سازندگی و رشد ایران و غلبه بر عقب ماندگی مصروف می‌دارند. همچنین بسیاری از فرماندهان جوان جنگ از دانشجویان بودند. در این سالها جنبش دانشجویی، آرمانخواه، عدالت طلب، استکبارستیز، مخالف سرمایه داری، طرفدار جنبش‌های اسلامی جهانی، یاور فقرا در جنگ علیه اغنیاء، استقلال طلب و اسلام سیاسی خواه بود. البته دوره نهفتگی جنبش دانشجویی در در این برهه، یکنواخت نیست، چه اینکه هم سالهای پر جنب و جوش دهه شصت را شاهدیم و هم بی تحرکی و حتی سیاست گریزی سالهای نخست دهه هفتاد را ملاحظه می‌کنیم. در گفتمان آن هم انسجاو و وحدت تام وجود نداشته، بلکه همواره شاهد بروز خرده گفتمان‌ها و گفتمان‌های فرعی نیز بوده‌ایم. از نکات جالب در این موج جنبش دانشجویی، میل دفتر تحکیم به عنوان رهبر جنبش دانشجویی کشور به بازیهای رسمی سیاسی و مشارکت در قدرت به عنوان سبه حزب سیاسی است کهدر تاریخ جنبش دانشجویی بی سابقه بوده‌است. شاید چند دهه چپ گرایی شدید در کنار نزدیک شدن بیش از حد جنبش به حاکمیت، سنتزی را ایجاد کرد که از ان یک چرخش ایدئولوژیک شدیداً متمایل به راست لیبرالی نتیجه شد و حتی در راستای نفی بخش قابل توجهی از گذشته چپ گرایی خود گام برداشت و راست گرایی پیشه کرد. همراه با انتخابات هفتم ریاست جمهوری و پیروزی طیف چپ در آن بود که برهه‌ای جدید در تاریخ جنبش دانشجویی کشور رقم حورد. همگام با دولت اصلاحات با منش لیبرال گونه، دانشجویان سابق به مسبوق عدالتخواه و خط امامی که تجربه چندین سال محدودیت و انزوا را دیده بودند به این جریان پیوستند و همراه با وارد شدن فعالان سابق خط امامی در قدرت، انجمن‌های اسلامی در راستای پیشروی این جریان حرکت کردند. دهه هفتاد را می‌توان سالهای تغییر و تحولات رادیکال در فضا و ذائقه روشنفکری بالاخص روشنفکری دینی ایران دانست. مجموعه عوامل و شرایط داخلی و بین المللی فضا و فرصت را جهت بازسازی و احیاء لیبرالیسم در کشور فراهم کرد. در این بازه بود که نئولیبرالیسم در قالب روشنفکری دینی رشد پیدا کرد و به کمک جنبش دانشجویی خصوصاً دفتر تحکیم وحدت گسترش مضاعف یافته و گفتمان هژمون جنبش دانشجویی تغییرات وسیع پیدا می‌کند. در این پروسه بود که سریعاً کلیدواژه‌های جنبش دانشجویی از چپ اسلام گرایی به راست لیبرالی مبدل می‌گردد. آزادی جای عدالت خواهی، پلورالیسم دینی و نوعی سکولاریسم جای اسلام ناب محمدی، تساهل و تسامح و حتی حمایت شدید از از رابطه با آمریکا جای استکبارستیزی، واقع گرایی در سیاست خارجی و حفظ منافع ملی جای دفاع از حقوق ملت فلسطین، حمایت از خصوصی سازی ناب لیبرالی جای اقتصاد دولتی و تعاونیها می‌نشیند و ایدئولوژی ستیزی اوج می‌گیرد. جنبش دانشجویی در این برهه نیز از فضای عمومی طبقه متوسط، روشنفکر و جنبش های اجتماعی پیروی می‌کند. تغییر در شاخصه هاس شرایط داخلی و بین المللی در این روند کاملاً موثر است. در این فضا چرخش ایدئولوژیک در فضای روشنفکری ایران شکل گرفته و به جنبش دانشجویی نیز سرایت می‌کند.این چرخش از موج کوتاه سالهای ۷۳-۱۳۷۲ آغاز می‌شود و در سالهای پس از ۷۶ به امواج بلندی تبدیل می‌شود که جنبش دانشجویی را در بر می‌گیرد. یک نکته لازم اینکه بر خلاف موج دوم، در موج سوم، جنبش دانشجویی هم موج ساز است وهم موج سوار. در این برهه است که دفتر تحکیم، اوجگیری تفکر لیبرالی را در فضای دانشجویی سبب گردید و شاید بتوان گفت که به همین دلیل گرفتار آفت سهم خواهی از غنائم سیاسی دوم خرداد شد که می‌توان گفت مقدمه فاصله گرفتن از هویت دانشجویی و افول آن بود. در موج سوم بر خلاف دو جریان قبل، جنبش دانشجویی را می‌توان تاثیرگذارتر و تعیین کننده تر دانست. در این جریان، جنبش دانشجویی نسبت به فضای عمومی جامعه دارای استقلال عمل بیشتر و فعالیت تعیین کننده تر در نتیجه بازی و فضای سیاسی کشور بودهاست. اینگونه می‌توان توصیف کرد که در این سالها جنبش دانشجویی به عنوان نوک پیکان رقابت ها و نزاعهای سیاسی در همه سطوح عمل کرد ودر تضاد شدید بین اسلام گرایی و گرایشات لیبرالی، در خط مقدم تلاقی، تضاد و تصادم فکری قرار گرفته است. افراط و تفریط در گرایشات لیبرالی آن قدر جنبش دانشجویی را تحت تاثیر قرار داد که در مقطعی شعار عبور از خاتمی با توجیه عقب ماندن وی به عنوان رهبر اصلاحات از بدنه مطالبات لیبرالی مطرح شد. این مقطع که مقدمه انشعاب دفتر بود مقدمه‌ای شد جهت فروپاشی آن.این موج جنبش دانشجویی ایران سسترین بود.این موج از جنبش دانشجویی که با اینکه در دوره انزوا، تحکیم وحدت گرایش‌های آزادیخواهانه پیدا کرده بود، اما همگام با دوم خرداد بود که این گرایش رنگ مغایرت با دین به خود گرفت که بخاطر ایدئولوژی موجود در اصلاحات بود. در زمان همان دولت اصلاحات، انجمن‌های اسلامی از جنبش دوم خرداد اعلام خروج کردند و راه خود را جدا کردند. البته دفتر تحکیم وحدت همچنان مشی لیبرالی را که از اوایل دهه هفتاد به آن گرایش پیدا کرده بود ادامه داد. در همین ساها بود که گرایش‌هایی از دفتر تحکیم وحدت صورت گرفت که همگام با تغییر ساختار تحکیم و تغییر سنخ فعالین آن در حکم تضعیف این جریان و حرکت آن به سوی افول بود. انشعاب انجمن اسلامی دانشجویان مستقل و پس از آن جدا شدن طیف شیراز و طیف علامه از هم سمت و سوی حرکت جنبش دانشجویی را عوض کرد. بسیاری بر این باورند که گفتماتن لیبرالی با توجه به سنخ خاص خود قادر به حفظ طولانی مدت هژمونی خود در جنبش دانشجویی ایران نیست، آنچه که در موج چهارم روشن تر می‌گردد.