Ammattilakkia voivat käyttää kaikki ne opiskelijat, joidenka perustutkinto, ammattitutkinto tai erikoisammattitutkinto antaa yleisen jatko-opiskelukelpoisuuden ammattikorkeakouluun, korkeakouluun tai kyseisen alan yliopisto-opiskeluun siltä osin kuin asianomainen yliopisto päättää. Tutkinto tulee olla suoritettuna ennen kuin lakkia voidaan käyttää. Lakin käyttö alkaa vastavalmistuneilla tutkintotodistuksen saamispäivänä, jolloin ammattilakkia voidaan käyttää koko päivän samoin valmistumisjuhlissa voidaan käyttää ammattilakkia koko päivän vuodenajasta riippumatta. Mikäli tutkintotodistus saadaan keväällä, alkaa lakin käyttö tutkintotodistuksen saamisesta koko kesän myöhään syksyyn kyseisen alan pääsykoepäivään saakka ja tämä pätee valmistumisvuonna. Muutoin lakin käyttö on vapunpäivästä 1.5.-31.8 välisenä aikana sekä joissakin ammattikillan juhlissa. Mikäli tutkinnon suorittanut on aiemmin kirjoittanut ylioppilaaksi tai valmistuu yo-pohjaiselta linjalta käyttää hän valmistumispäivänään ammattilakkia siirtäen juhlapukuunsa ylioppilaslyyran vasempaan rintapieleen rintamerkkipaikalle. Mikäli aikaisemmin perustutkinnon, ammattitutkinnon tai erikoisammattitutkinnon suorittanut, kirjoittaa myöhemmin ylioppilastutkinnon käyttää hän valmistumispäivänään ylioppilaslakkia siirtäen ammattilyyran vasempaan rintapieleen rintamerkkipaikalle. Ne henkilöt, joidenka ammattilakin päällinen on valkoista tai kermanvalkoista samettia, ja jotka kirjottavat myöhemmin ylioppilaaksi voivat siirtää ylioppilaslyyran suoraan ammattilakkiin tällöin olisi kuitenkin suositeltavaa kantaa juhlapuvussa ammattilyyraa, mutta tällaiset henkilöt voivat käyttää halutessaan pelkkää ylioppilaslakkia ylioppilaslyyralla, käyttäen rintakoruna ammattilyyraa. Ammattilakkiin, jonka samettinen päällys on sinimustavioletti ei voida koskaan kiinnittää ylioppilaslyyraa. Mikäli tällainen henkilö kirjoittaa myöhemmin ylioppilaaksi käyttää hän juhla-asunaan ylioppilaslakkia ja rinnassaan ammattilyyraa. Edellä mainitut henkilöt eivät voi koskaan käyttää kaksoistutkintolakkia, vaan se tarkoitettu henkilöille, jotka suorittavat ammattikoulun ja lukion yhtäaikaa. Ylioppilas-lähihoitaja-kaksoistutkintolakki on kuten tavallinen ylioppilaslakki, mutta siinä on mustan sijaan purppuranvärinen reuna ja sydänlyyra. Myöskään insinöörilakkiin ei voida koskaan kiinnittää koskaan ylioppilaslyyraa, vaan mikäli "ammattikoulutietä" valmistunut insinööri kirjoittaa myöhemmin ylioppilaaksi, käyttää hän juhla-päivänä ylioppilaslakkia ja vasemmassa rintapielessään insinöörilyyraa sekä 1.5-31.8 välisenä aikana insinöörilakkia ja halutessaan vasemmassa rintapielessään ylioppilaslyyraa. Ammattilyyraa ja ylioppilaslyyraa voidaan käyttää rinnan juhla-asussa toisen henkilön ylioppilasjuhlissa tai valmistumisjuhlissa vaihtoehtona ammattisormusta sekä muissa toisen henkilön juhlissa, johon puettaisiin muutenkin juhlapuku tai mekko. Insinöörit voivat vaihtaa ammattilyyran insinöörilyyraksi. Ylioppilaslakkia tai ammattilakkia ei voi käyttää toisen henkilön valmistujais- tai ylioppilasjuhlissa. Ammattilyyra tulisi myös ostaa äidilleen kiitoksena kasvatustyöstä kuten ylioppilaslyyrakin. Äidin ammattilyyraa käytetään kuten vastaavaa äidin ylioppilaslyyraa.