La Grotta della Sibilla, detta anche grotta delle fate, è una caverna ricavata nella roccia e raggiungibile solo a piedi.  Si trova a 2150 m s.l.m., nei pressi della vetta del Catena dei Monti Sibillini. La grotta deve il suo nome alla leggenda della Sibilla Appenninica, secondo la quale essa non era altro che il punto d'accesso al regno sotterraneo della Regina Sibilla. 268 d.C. - Trebellio Pollione in Scriptores Historiae Augustae racconta che Claudio II il Gotico si affidò in quell'anno ai responsi dell'oracolo della Sibilla Appenninica. 1420-1450 - Antoine de La Sale visita in due tempi successivi la grotta, riportando nel suo diario, dedicato alla Duchessa Agnese di Bourbon-Bourgogne che lo aveva inviato nelle terre della Sibilla, la descrizione minuziosa della morfologia dei luoghi e del vestibolo della Grotta. 1610-1612 - Martino Bonfini affresca nel Santuario della Madonna dell'Ambro, un ciclo di dodici Sibille fra cui una Chimica o Alchemica. 1870 - Esplorazione speleologica alla Grotta della Sibilla, senza significativi esiti, dei fratelli nursini Caponecchi, detti i Vezzanesi. 1885 - G.B. Miliani, precursore della moderna speleologia, esplora il vestibolo della Grotta e il piano di campagna circostante al fine di trovare l'ingresso oltre il vestibolo. 1897 - È la volta degli intellettuali Pio Rajna e Gaston Paris, che risalgono più volte alla Grotta. Incontrano più volte gli amministratori marchigiani per sensibilizzarli al recupero della Grotta. 1920 - Una spedizione all'ingresso della Grotta, guidata dallo storico Falzetti, crede di individuare una prosecuzione oltre il vestibolo della grotta. Gente del posto, sulla scorta della notizia, che aveva fatto un certo scalpore, tenta maldestramente di penetrare nella grotta producendo solo danni. 1926 - Il Dott. Moretti, Soprindentente Archeologico delle Marche fornisce i primi dati tecnico-scientifici sulle condizioni in cui versa la Grotta dichiarando che "La cavità, che attraverso una singolare fenditura aperta tra i filoni obliqui di roccia non ha più di otto metri di lunghezza, quattro di larghezza e tre di altezza, non ha più accesso alle sale o agli ambulacri o alle voragini interne. Vuoto è rimasto solo il vestibolo da cui un foro lascia supporre che siano esistite o ancora esistono, se non le aule che la leggenda aveva mutuate nel Paradiso della Regina Sibilla almeno altre cavità a cui la presente sia di vestibolo." 1929-1930 - Il filologo belga Fernand Desonay si reca alla Grotta. Nello stesso tempo anche il Falsetti tenta una nuova spedizione senza esito. 1953-1968 - È in questo lasso di tempo che crolla definitivamente il vestibolo della grotta e vengono trafugate le ultime targhe di pietra, incise con strane iscrizioni, ancora collocate all'ingresso del vestibolo. 1968 - È l'anno della prima campagna di studi fatta con moderne apparecchiature, per rilevamenti geoelettrici, condotta dal geologo pesarese Odescalchi incaricato dall'Ente del Turismo di Ascoli Piceno. L'Odescalchi riece a cogliere alcune anomalie probabilmente riferibili all'esistenza di un cunicolo oltre il vestibolo della Grotta. 1983-1984 - Giuseppe Antonini del Gruppo Speleologico Marchigiano di Ancona, è incaricato dalla Regione Marche di ricercare il cunicolo discendente oltre il vestibolo, segnalato dall'Odescalchi, attraverso indagini, sia sul piano di campagna oltre la cosiddetta Corona che circonda la sommità di Monte Sibilla e ricomprende la Grotta sia espoplorando la Corona stessa. Purtroppo il tempo inclemente e la precarietà delle condizioni in cui lavoravano, obbligarono il Gruppo Speleologico Marchigiano a rinunciare all'impresa.