Süntesaatori töö põhineb helisünteesil. Süntesaatorid jagunevad riist- ja tarkvaralisteks ehk virtuaalseteks süntesaatoriteks . Riistvaralised süntesaatorid jagunevad analoog- ja digitaalsüntesaatoriteks. Süntesaatori hiirt või arvuti sõrmlauda. Klaviatuur võib olla süntesaatoriga integreeritud või ka eraldi aparaat, mis võib olla ühendatud ühe või mitme süntesaatori või arvutiga MIDI, USB või FireWire ühenduse abil. 1876 leiutas Elisha Gray, üks telefoniaparaadi leiutajatest, esimese elektrilise muusikasüntesaatori "Muusikaline telegraaf". "Muusikaline telegraaf" oli tema telefonitehnoloogia üks juhuslikke kõrvaltooteid.Gray avastas juhuslikult, et on võimalik kontrollida heli, mis lähtus võnkuvast elekromagnetilisest vooluringist ning avastas sellega esimese üksiku tooni ostsillaatori. "Muusikalises telegraafis" kasutati ostsillaatoritena terasvardaid. Elektromagnetiliste võnkumiste edastamiseks kasutati telefoniliine. Gray ehitas niisiis lihtsa valjuhääldi, millest kõigis järgnevates mudelites on säilinud põhimõtteline vibreeriva membraani süsteem, mille eesmärgiks on muuta ostsillaatori tekitatud magnetväli kuuldavaks heliks. 1906 ehitas Thaddeus Cahill telharmooniumi. 1937-1957 tegeles vene teadlane Jevgeni Murzin süntesaatoriga ANS, mida ehitati ainult üks eksemplar, mis asub praegu Lomonossovi nimelises Moskva Ülikoolis. 1940-ndate lõpus, 1950-ndate alguses ehitasid Hugh Le Caine, John Hanert, Raymond Scott, helilooja Percy Grainger koostöös Burnett Cross'iga ning teised suure hulga erinevaid automatiseeritud elektroonilise muusika kontrollereid 1964 demonstreeris süntesaatorit, mida pop-muusikas kasutatakse praeguseni. Moog kasutas oma süntesaatori puhul ideid, mida ta oli saanud Columbia-Princetonis. Nagu RCA Mark II, nii ka Moogi süntesaator võimaldas uute tämbrite loomist, kuid see oli väiksem ja palju tundlikum. Alguses vähem masin ja rohkem muusikainstrument, peeti Moogi süntesaatorit alguses kurioosumiks, kuid aastal 1968 tekitas see täieliku sensatsiooni. 1968 publitseeris Wendy Carlos plaadi "Switched-On Bach", mida müüdi üle miljoni eksemplari. "Switched-On Bach" on kuni tänapäevani üks enammüüdud klassikalise muusika salvestisi. 1969 kasutati sünteesitud muusikat esimest korda James Bondi filmis " On Her Majesty's Secret Service". Sealt alates on süntesaator üks olulisemaid filmimuusika instrumente. Näiteks 1982 valminud John Carpenter'i filmi "The Thing" kõlab ainult süntesaatorimuusika. 1970-ndatest alates hakati kasutama PCM sünteesi, alguses bittide arvuga 1 kuni 32, kuid tänapäeval on kõige tavalisemad formaadid 16 ja 24 bitti, kasutades 32 bitti vaid kõrgema kvaliteediastme saavutamiseks. 1970-ndate alguses ilmusid turule esimesed mikroprotsessorid, mis olid kallid ja keerulised kasutada. 1976 ilmusid esimesed tõelised polüfoonilised süntesaatorid nagu Moogi "Polymoog", "Yamaha CS-80" ja " Oberheim Four-Voice". See oli suur samm edasi, kuna varased analoogsüntesaatorid olid eranditult monofoonilised, tekitades korraga vaid ühe heli. Sellised mudelid nagu "Moog Sonic Six", "ARP Odyssey" ja "EML 101" olid võimelised tootma korraga kahte erineva helikõrgusega heli. Paljude simultaansete helidega akordilist või polüfoonilist muusikat sai mängida ainult elektriorelitega. Populaarsete elektrooniliste klahvpillide nagu "ARP Omni", Moogi "Polymoog" ja "Opus 3" puhul on kombineeritud oreli lülitussüsteem süntesaatori protsessoriga.Need varased instrumendid olid väga keerulised, rasked ja kallid. Teine omadus, mida sellel ajal kasutama hakati, oli heeblite asendite salvestamine digitaalsesse mällu, mis võimaldas tämbrite kiiret vahetamist. 1989, innustatuna sagedusmodulatsiooni patendi kasutamise edukusest, allkirjastas Yamaha Stanfordi Ülikooliga lepingu arendada ühiselt digitaalset helisünteesi. Sellest tulenevalt osad tehnoloogiliste üksikasjadega seotud patendid kuuluvad Stanfordi Ülikoolile ja osad Yamahale. 1994 alustas Yamaha esimeste heli füüsikalisel modellerimisel põhinevate süntesaatorite tootmist, millest esimene oli "Yamaha VL-1"