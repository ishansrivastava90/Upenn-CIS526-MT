1.Şeyxülislam Axund Məhəmmədəli Hüseynzadə - 1823-1846. 2.Şeyxülislam Fazil İrəvani - 1847-1872. 3.Şeyxülislam Axund Əhməd Hüseynzadə - 1852-1884. 4.Şeyxülislam Axund Mirzə Həsən Tahirzadə - 1885-1894. 5.Şeyxülislam Əbdüssəlam Axundzadə - 1895-1907. 6.Şeyxülislam Hacı Məhəmməd Həsən Mövləzadə Şəkavi - 1907-1909. 7.Şeyxülislam Axund Məhəmməd Fərəculla Pişnamazzadə - 1909-1918. 9.Şeyxülislam Axund Mirmehdi Həkimzadə - 1954-1966. 10.Şeyxülislam Axund Əliağa Süleymanzadə - 1968-1976. 11.Şeyxülislam Axund Mirqəzənfər İbrahimov - 1978-1980. 12.Şeyxülislam Hacı Allahşükür Paşazadə - 1980-cı ildən... Şeyxülislam Fazil İrəvani haqqında yazılı sənəd tapa bilmədiyimiz üçün ətraflı məlumat verə bilmirik. Bəzi məlumatlara görə, o, 1847-1852-ci illərdə İrəvanda şeyxülislam olub. O, 1884-cü ilə kimi şeyxülislam vəzifəsini icra edib. XIX əsrdə yaşamış Şeyxülislam Axund Mirzə Həsən Tahirzadə dövrünün qabaqcıl maarifçisi, elm və din xadimi olub. Şərq və Avropa mədəniyyətinə mükəmməl bələd olan alimin adı bütün Qafqazda hörmətlə çəkilərdi. Şeyxülislam Axund Mirzə Həsən 1837-ci ildə Şuşada anadan olub, ilk təhsilni ailədə, sonra isə Şuşa qəza məktəbində alıb. Elm və maarif həvəskarı olan Mirzə Həsən ali ruhani təhsili almaq üçün Təbrizə göndərilb, burada ərəb, fars, tatar və türk dillərinə yiyələnib. Təhsilini başa vurandan sonra ona dini məktəb açmağa icazə verilir. O, məktəbin müdiri və müəllimi kimi geniş fəaliyyət göstərib. Bir müddətdən sonra "Axund" rütbəsi alan Mirzə Həsən vətənə qayıdır və Cəbrayıl qəzasının Qarğabazar kəndində məktəb açır, uşaqlara dərs deyir. Şeyxülislam Axund Mirzə Həsən 1878-ci ildə Peterburq Universitetinin fars dili və ədəbiyyatı kafedrasına müəllim kimi işə başlayır. O, 1885-ci ildə Qafqaz şeyxülislamı və Şiə Ruhani İdarəsinin sədri təyin edilir. Şeyxülislam Axund Əbdüssəlam Axundzadə 1907-ci ildə vəfat edib. Azərbaycanın görkəmli elm və maarif xadimi, İslamın mahir bilicisi, məhşur din xadimi Şeyxülislam Hacı Məmmədhəsən Mövlazadə Şəkavi 1853-cü ildə Şəkidə Gəncəli məhəlləsində anadan olub. M.Mövlazadə əvvəlcə Şəki mollaxanasında, sonra isə Gəncə mədrəsəsində dini və dünyəvi təhsil alıb. O vaxt Tiflisdə çıxan rusdilli qaynaqlardan bəlli olur ki, M.Mövlazadə dərin savada, Quranı avazla oxumaqda qeyri-adi istedada malik bir insan kimi tanınıb. M.Mövlazadə ərəb, fars və türk dilərini mükəmməl bildiyi üçün Şərq ədəbiyyatı və tarixini dərindən öyrənməyə müvəffəq olub. Yuxarıda adları çəkilən dillərdə bir sıra kitabların müəllifidir. Şeyxülislam Hacı Məmmədhəsən Mövlazadə Şəkavi 1932-ci ildə Tiflisdə vəfat edib. O, 1917-ci ilin fevralınadək bu vəzifəni icra etmişdir. Onun əsil adı Zeynalabidindir. Ali ruhanilik təhsilini başa vurub vətəninə qayıtıqdan sonra xalq arasında ona Molla Ağa Axund deyərdilər. O, 1827-ci ildə Bakının Pirşağı kəndində, tanınmış ruhani Axund Molla Cavadın ailəsində dünyaya göz açıb. Qardaşlarından dərin zəkası ilə fərqlənən Zeynalabidini atası mollaxanaya qoyur. Mədrəsə təhsilini başa vurduqdan sonra o, ali ruhanilik təhsilini almaqdan ötrü Ərəbistana gedir və Bağdad əyalətinin Nəcəfül-Əşrəf şəhərində təhsilini davam etdirir. Yaxın Şərqdə yerləşən ali ruhanilik ocaqlarının müdavimləri ali ruhanilik rütbəsi almaqla bərabər, xüsusi bir ixtisasa da malik olurdular. Zeynalabidin də ali ruhani olmaqla bərabər təbabət elmini seçmişdi. Molla Ağa Axund 1899-cu ildən 1927-ci ilə kimi müxtəlif ruhani vəzifələrinə seçki yolu ilə seçilib. Beləliklə, 1919-cu ilin əvvəlində Ruhani İdarəsi Bakıya köçürüldü və Axund Molla Ağa Əlizadə ən yüksək ruhani rütbəsi olan şeyxülislamlığa yeganə namizəd oldu. O, eyni zamanda Məvarayi-Qafqaz Müsəlmanları Ruhani İdarəsinin sədri idi. Azərbaycanda Sovet Hakimiyəti qurulduqdan sonra din xadimlərinə qarşı hücumlar başlandı. Onları zərərli düşmən ünsürləri kimi tamamilə rədd və inkar etməyə başladılar. Yuxarıdan verilən hökmlər nəticəsində ağına-bozuna baxmadan bütün din xadimlərini quruluşa zidd qüvvələr kimi hər yerdən qovur, onlara müftəxor damğası vurur, hətta sinfi düşmən kimi məhv edirdilər. Həmin dövrdə Ağa Axund da hücum və təqiblərə məruz qalırdı. 1944-cü il mayın 25-28 də Zaqafqaziya müsəlmanlarının 1-ci qurultayı oldu. Qurultayda Axund Ağa Əlmzadə ikinci dəfə Zaqafqaziya Müsəlmanları Ruhani İdarəsinin sədri seçildi. Şeyxülislam Axund Ağa Əlizadənin vəfatından sonra, bölgə müsəlmanlarının həmin ildə çağırılmış 3-cü qurultayında Sabirabad məscidinin axundu Mirmehdi Həkimzadə şeyxülislam seçilir. Sosializm quruculuğuna, dini ayinlər haqqında Sovet qanunvericiliyinə real münasibət bəsləyən, sülhsevərlik, əməksevərlik, dindarların öz vətəndaşlıq borclarını namusla yerinə yetirməsini təbliğ edən, yüksək natiqlik bacarığı olan bu din xadimi mömin müsəlmanlar arasında böyük nüfuza malik olub. O, 1966-cı ildə vəfat edib. Şeyxülislam Molla Əliağa Süleymanzadə ömrünün sonuna - 1976-cı ilə kimi Mavərayi-Qafqaz Müsəlmanları Ruhani İdarəsinin sədri vəzifəsini icra edib. Molla Əliağa Süleymanzadənin vəfatınan sonra Zaqafqaziya müsəlmanlarının 1977-ci ildə çağırılmış 7-ci qurultayında Göyçay məscidinin axundu Mirqəzənfər İbrahimov Zaqafqaziya Müsəlmanları Ruhani İdarəsinin yeni sədri - şeyxülislam seçilir. Kamil dini biliyi olmayan, öz dilavərliyi ilə tanınan, lakin mövcud olan sosialist gerçəkliyinə real yanaşan, dindarları fanatizmdən çəkindirməyə çalışan Mirqəzənfər İbrahimov 1980-cu ildə vəfat etmişdir. Allahşükür Hümmət oğlu Paşazadə 1949-cu il avqust ayının 26-da Lənkəran rayonunun Cil kəndində, sadə kəndli ailəsində anadan olub. Beş qızdan sonra doğulan oğul övladı olduğu üçün adını Allahşükür qoyurlar. O, hələ uşaq yaşlarından kənd ağsaqqallarının dəyərli söhbətlərinə, onların avazla Quran oxumalarına maraqla qulaq asarmış. Orta məktəb illərində dərs və ev tapşırıqlarını mükəmməl yerinə yetirəndən sonra, qalan vaxtını qonşuluqdakı Molla İzzət Dadaş oğlunun "ev məktəbi"ndə Qurani-Kərimdən dərs alarmış. Molla onun zehinli və hafizəli olmasından çox razılıq edir. Orta məktəbin 5-ci sinifinədək yüksək qiymətlə oxuyan 13 yaşlı Allahşükürdə Qurani-Kərimə olan yüksək məhəbbəti və itedadı görən məlimllər atası Hümmət kişiyə məsləhət görürlər ki, onu Masallının Babaser kəndinə yaşayan Şeyx Molla Qüdrətin yanına - "ev mədrəsəs"inə şəriət təhsili almağa göndərsin. Həm orta məktəbdə, həm də Şeyx Molla Qüdrətin yanında oxuyan Allahşükür 1966 - ci ildə orta məktəbi müvəffəqiyyətlə başa vurur. O, Şeyx Molla Qüdrətin zəmanəti və "Təzə Pir" məscidinin göndərişi ilə Buxaradakı Mir Ərəb mədrəsəsinə imtahan verib oraya daxil olur və 1971-ci ildə oranı da müvəffəqiyyətlə bitirir. Sonra o, təhsilini davam edirmək üçün Daşkənddəki Ali Ruhani Akademiyasına imtahan verərək yüksək qiymətlərlə qəbul olunur. 1977-ci ildə ali təhsilini bitirərək vətənə dönür. 1980-cı ildən başlayaraq Şeyxülislam Hacı Allahşükür Paşazadə həzrətləri beynəlxalq aləmdə daha artıq tanınmağa başlayır. 1990-cı il 20 yanvar faciəsi "Qanlı yanvar" kimi təqvimimizə daxil olanda Şeyx həzrətləri xalqla bir yerdə oldu və özünün əsil mənəvi ata olduğunu bir daha sübut etdi. Şəhidlərin ata-anasına, qohum-qardaşlarına, xalqa, millətə ilk başsağlığı verən, onları səbrli olmağa çağıran, Şəhidlər xiyabanının yerini müəyyənləşdirən, şahidlərin dəfn komissiyasında dini mərasimə rəhbərlik edən məhz şeyxülislam Hacı Allahşükür Paşazadə həzrətləri oldu. Qırx gün bütün Azərbaycanda təziyə saxlanmasına, məscidlərdə ehsanlar verilməsinə, Qurani-Kərimin şəhidlərin ruhuna oxunmasına məhz möhtərəm Şeyximiz rəhbərlik edib. Qanlı yanvar hadisəsinin əsas səbəbkarı olan o zamankı SSRİ dövlətinin başçısı M.Qorbaçova ilk açıq etiraz məktubu göndərən də Şeyx həzrətləri olub... Şeyx həzrətləri 15 noyabr 1988-ci ildə sülhsevərlik fəaliyyətinə görə, SSRİ-nin Xalqlar Dostluğu ordeni ilə təltif edilib. 1992-ci il 7 sentyabrda Çeçenistanın paytaxtı Qroznı şəhərində çağırılan Qafqaz Evi konfransında Bütün Qafqazın şeyxi onun sədri seçilib. O, eyni zamanda Qroznı şəhərinin fəxri vətəndaşı, Çeçenistanın milli qəhrəmanıdır. Onun təşəbbüsü ilə ölkəmizdə ilk İslam mədrəsəsi, İslam İnistitutu və onların bazası əsasında Bakı İslam Universiteti yaradılıb. Bu gün Qafqaz Müsəlmanları İdarəsinin nəzdində Bakı İslam Universiteti və onun üç filialı fəaliyyət göstərir. 1989-cu ildə SSRİ xalq deputatı, daha sonra müstəqil Azərbaycanın millət vəkili seçilmişdir. 1999-cu ildə 50 yaşının tamam olması münasibəti ilə Şeyxülislam Hacı Allahşükür Paşazadə həzrətləri ölkə rəhbərinin fərmanı ilə İstiqlal Ordeni ilə təltif edilib. Müfti qazilərin iş tərcübəsindəki oxşar hadisələrdən istifadə edərkən, onların arasında dini-hüquqi məsələlər barəsində qərərlar çıxarıb ruhani təşkilatına vermək hüququna malikdir. Hazırda hər bir müsəlman dövlətində, o cümlədən də Azərbaycanda ölkənin Baş müftisi vardır. Əslində, o, icmanın başçısıdır, çox böyük nüfuza malik şəxsiyyətdir. 1. Müfti Tacuddin Mustafin - 1832-1840 2. Müfti Osman Əfəndi Vəlizadə - 1842-1847 3. Müfti Məhəmməd Əfəndi Müftizadə - 1847-1880 5. Müfti Hüseyn Qayıbzadə - 1883-1917 6. Müti Hacı İbrahim Əfəndi Əfəndizadə - 1944-1955 7. Müfti Əsədulla Dibirov - 1956-1959 8. Müfti Şərif Əfəndi Vəlizadə - 1960-1966 9. Müfti Əhməd Əfəndi Bozgəziyev - 1968-1969 10. Müfti Hacı İsmayıl Əhmədov - 1969-1986. 11. Müfti Hacı Salman Musayev 1989-cu ildən... Qafqazın sünni İslam cərəyanına mənsub olan müsəlmanların ilk müftisini 1832-ci ildə çar generalı Roze təklif edib. Bu şəxs hərbi hissədə yenicə kapitan rütbəsini alan Tacuddin Mustafin idi. O, Kazan şəhərindən çar ordusunun kapitanı vəzifəsindən Tiflisə dəvət edilmişdi. Tacuddin Mustafin Şeyx Şamillə ümumi dil tapa bilmədiyi üçün az vaxtda hörmətini itirir və 1840-cı ildə vəzifəsindən azad edilir. Mədrəsə təhsilini bitirdikdən sonra əmisi ilə bir yerdə işləməyə başlayan Ə.Əfəndizadə maarif sahəsində gedikcə şöhrət qazanır. Əmisinin məsləhəti ilə o, 1849-cu il fevralın 22-də dövlət məktəbinə işə götürülür və şəriət müəllimi vəzifəsini icra edir. Ə.Əfəndizadə məkdəbdə işlədiyi zaman Azərbaycan, fars və ərəb dilərindən əlavə, fransız dilinin incəliklərini də şagirdlərə öyrədə bilib. Sonralar onun işlədiyi dövlət məktəbi müəyyən səbəblərə görə bağlanır. Ə.Əfəndizadə 1860-ci ilin əvvəlində Məkkənin ziyarət edib hacı titulunu qazanır. 1864-cü il yanvarın 16-da Şamaxı Ruhani İdarəsinə sədr və qazi təyin edilir. O, fəaliyyətinə görə carişinlik tərəfindən brilyant qaşlı üzüklə mükafatlandırılıb. O, 1880-ci il dekabr ayının 10-da Tiflisdə vəfat edib. Hüseyn Molla Yusif oğlu Qayıbzadə 1830-cu ildə Qazax qəzasının Salahlı kəndində anadan olub. Uşaq yaşlarından ata-anadan yetim qalıb və kənd mollası - əmisi İbrahim Əfəndinin himayəsində böyüyüb. İlk təhsilini müdərris Məhəmməd Musazadədən alan Hüseyn dini elmlərlə yanaşı, ərəb, fars və türk dilərini, həmçinin Şərq ədəbiyyatı və tarixini də mükəmməl öyrənə bilir. O, 17 yaşında ikən oxuduğu Salahlı kənd məktəbində müəllim saxlanılır. 1857-ci il iyulun 25-də Qafqaz müftisi Məhəmməd Əfəndi H. Qayıbzadənin Tiflisdəki üçillik müsəlman ruhani məktəbində işə düzəlməsinə nail olur. O, 1858-ci ilin fevralında burada şəriətdən və Şərq dillərindən dərs deməyə başlayır. Müfti Hüseyn Qayıbzadə 1879-cu ildən 1883-cü ilə kimi Qori müəllimlər seminariyasında işləyib. O, Tiflisdə azərbaycanlı kasıblar üçün öz hesabına məktəb açır, sonralar - XX əsrin əvvəllərində isə buranı genişləndirərək altı sinifli "Müfti-İslam məktəbi"nə çevirir. Müfti Hüseyn Qayıbzadə azərbaycanlı qızların təhsil alması qayğısına da qalıb. Bu çətin işdə özü əvvəlcə şəxsi nümunə kösdərir və iki qızını -Nigar və Cövhəri oxutdurur. O, 1883-cü ilin axırlarında müəllimlikdən azad edilərək Qafqaz müftisim təyin olunur və 1917-ci ilin martınadək bu vəzifədə çalışır. Müfti Hacı İbrahim Əfəndi Əfəndizadə 1956-ci ildə vəfat edib. Hacı İbrahim Əfəndi vəfat etdikdən sonra, 1956-ci ildə Zaqafqaziya müsəlmanlarının IV qurultayında Göyçay məscidinin imamı Əsədulla Dibirov Zaqfqaziya Müsəlmanları Ruhani İdarəsinə müfti seçilir. O, 1959-cu ilə qədər bu vəzifəni icra edib. Çalışdığı müddətdə sünni və şiə dindarları arasında ayrı-seçkiliyi pisləyib, müsəlmanları həmişə birliyə və sülhə çağırıb. Ateizm təbliğatına müqavimət göstərməyin tərəfdarı olub. O, ateizmi "məscidin günbəzinə dəyib kənara düşən" qoza bənzədib. Müfti Şərif Əfəndi 1966-ci ildə vəfat edib. Onun vəfatından sonra Ruhani İdarəsində müfti vəzifəsi iki il boş qalıb. Dini tələblərə ciddi əməl olunmasını əsas vacib şərt sayıb. Zahirən təkəbbürlü göründüyünə görə, dindarlar arasında bir o qədər də nüfuza malik olmayıb. Buna görə də, 1969-cu ildə Zaqafqaziya Müsəlmanları Ruhani İdarəsinin plenumunda Müfti Əhməd Əfəndi Bozgəziyev müftilikdən kənar edilib. Müfti Hacı İsmayıl Əhmədov 1907-ci ildə Şəkidə anadan olub. 1916-18-ci illərdə Şəki ibtidai məktəbində, sonra şəhər məktəbində oxuyub. 1923-30-cu illərdə mədrəsə təhsili alıb. 1941-45-ci illərdə Vətən müharibəsinin iştirakçısı olub, bir çox orden və medallarla təltif olunub. Moizə etməyə o qədər də həvəsi omayıb, lakin xoş rəftarına görə, sünni dindarların rəğbətini qazana bilib. Müfti Hacı İsmayıl Əhmədov 1970 və 1973-cü illərdə Məkkəyə gedərək, Kəbəni ziyarət edib. O, 1986-cı ildə vəfat edib. Onun vəfatından sonra bu vəzifə 1989-cu ilə qədər boş qalıb. Müfti Hacı Salman Əfəndi 1987-ci ildə Zaqafqaziya Müsəlmanları Ruhani İdarəsinin sədr müavini təyin edilir, 1989-cu il iyulun 25-də keçirilən Zaqafqaziya müsəlmanlarının IX qurultayında isə həmin idarəyə müfti vəzifəsinə seçilir. Müfti Hacı Salman Əfəndi müsəlmanlar arasında böyük hörmətə malikdir. Dünyanın əksər müsəlman ölkələrində keçirilən ali məclislərin iştirakçısı olub. Qazandığı hörmət və nüfuzuna görə, uzun müddət "Hacı Əcdərbəy" məscidinin imam-xətib vəzifəsi ona həvalə olunub. Dəfələrlə Məkkə ziyarətində olan Müfti Hacı Salman Əfəndi hal-hazırda bu vəzifəni icra edir.