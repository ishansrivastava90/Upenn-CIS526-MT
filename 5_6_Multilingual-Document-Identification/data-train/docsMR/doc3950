Hereke, Körfez ilçesine bağlı bir beldedir. Doğusunda Kirazlıyalı batısında Tavşancıl kuzeyinde Gebze güneyinde İzmit körfezi yer alır. D-100 karayolu ve Karamürsel arasında düzenli vapur seferleri yapılmaktadır. İzmit ve Gebze'ye düzenli olarak belediye otobüsleri çalışmaktadır. Ortalama yüksekliği 200 metreyi geçmeyen Kocaeli platosunu oluşturan tepeler İzmit'ten, yarımadanın batısına doğru uzanır. Bu tepeler batıya doğru gidildikçe, İzmit'ten hemen sonra körfezin kuzey kıyısından uzaklaşır ve geniş bir kıyı düzlüğü oluşur. Bu düzlük, Derince, Yarımca, Kalburcu, Tütünçiftlik gibi tarım için uygun sayılabilen yerleşmelerin oluşmasını ve gelişmesini etkilemiştir. Ama Hereke'de ise tepeler birden kıyıya yaklaşır. Burada ancak derelerin dar çevreleri ve denize yakın deltaları yerleşime elverişlidir. Kıyıdan iç kısımlara doğru hemen yükselen tepeler daha kuzeyde yavaş yavaş alçalır. Hereke'nin iklimi hem Akdeniz hem de Karadeniz özellikleri taşır. Güney yamaçlarında Akdeniz ikliminin etkileri görülür. Ama yazlar çok sıcak ve kurak değildir. Kışında Kuzeye kapalı olduğu için çevresine göre daha yumuşaktır. Görüldüğü gibi Hereke, dağlarla denizin sıkıştırdığı ve yerleşmeye hiç de elverişli olmayan, çok dar bir alan üzerinde, Türk dokuma sanayiinin ilgi çekici görevlerinden birisini yüklenmeye hazırlanmaktadır.2008 sonlarına doğru hereke belediyesi kapatılacaktır T.C. Kocaeli Üniversitesine bağlı Hereke Ömer İsmet Uzunyol Myo,Asım Kocabıyık MyO ve Güzel Sanatlar Fakültesi vardır.. Büyük Marmara Depremi'nden sonra Kocaeli Üniversitesi'nin bir çok birimi Hereke'ye yerleştirilmiş, yeni kampüs "umuttepe" yapılana kadar Hereke'de eğitim yapılmıştır. Bu sebeple esnafın büyük çoğunluğu ve herekedeki bütün balık restoranları ve hereke zannediyorum altın çağını yaşadılar. Bütün birimlerin yerlerine, yani merkez kampüse gitmesiyle beraber Hereke'de sadece Güzel Sanatlar Fakültesi ve Hereke Ömer İsmet Uzunyol MYO. kalmıştır. Marshall ve Borusan isimli 2 kampüs var. Marshall'da Güzel Sanatlar Fakültesi Sahne Sanatları Bölümü ve MYO'ların hepsi, Borusan'da ise çoğunluğu GSF, gerisi Asım Kocabıyık MYO'nun 2 yıllık öğretim gören öğrencileri vardır. Sahil kasabası görüntüsüyle, denize sıfır balık lokantaları, aile çay bahçesi Marina, Ayışığı, Kordonboyu gibi göze çarpan sahil mekanları vardır. Daha iç kesimlerde ise, öğrencilerin öğünlerini geçiştirmeleri için, kampüste yemekhane olduğu gibi çevre dükkanlarda fastfood türünde yiyecekler bulmak mümkündür. Hanımeli isimli lokanta, çok sevgili çok sempatik bir hanım ve annesi tarafından işletilir. Fiyatları biraz pahalıdır. çünkü elitleştirilmeye çalışılmıştır. Halbuki bırakılsa daha da doğal bir yer olarak daha fazla öğrenci tarafından tercih edilebilir. Tam paralelinde bir cadde altında Yıldız Lokantası vardır. Hayrettin Yıldız tarafından işletilir. Kısmen ekonomik olarak daha makul fiyatlara ev yemekleri bulabilirsiniz. Ev yemekleri kategorisinde Hanımeli ve Yıldız Lokantası'nı sayabiliriz. Fastfood lokantası olarak göze ilk çarpan "Cunda" isimli mekandır. Tost, ev yemekleri türünde hizmet veriyor.