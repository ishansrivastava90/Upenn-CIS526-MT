Niskavuori on  Hella Wuolijoen luoma viisiosainen näytelmäsarja Niskavuoren suurtilan ja sen asukkaiden vaiheista 1880-luvulta 1940-luvun puoleenväliin. Sarjasta on tehty seitsemän elokuvaa ja kaksi televisioelokuvaa. Niskavuori''. Historialliset tapahtumat ovat taustalla, kun saaga keskittyy Niskavuoren maalaisdynastian "vahvoihin naisiin" ja "heikkoihin miehiin", taisteluun rahasta ja vallasta, taisteluun suvun kunniasta. Niskavuori on kenties kaikkein analysoiduin suomalainen näytelmäsarja. Siinä oleva sukupuolten, sukupolvien ja sosiaaliryhmien välinen jännite on kiinnostanut tutkijoita ja kriitikoita vuosikymmenestä toiseen. Niskavuorelainen vahvan naisen tematiikka on saanut suurimman huomion. Längelmäeltä naitu Loviisa ja Niskavuoren tytär Heta on nähty suomalaisen naisen eräinä arkkityyppeinä. Loviisa pitää talon mainetta ja kunniaa yllä puolen vuosisadan ajan. Heta on klassinen pirttihirmu, joka aviomiehensä kanssa nostaa Muumäen torpan pitäjän mahtitilaksi. Hetan mies, entinen renki, on kuitenkin henkilöpaletissa kaikkein vahvin. Hänhän kestää avioliiton Hetan kanssa sortumatta viinaan, tekemättä itsemurhaa tai muuta dramaattista. Niskavuoren pojat ovat heikompaa tekoa, vaikkakin Loviisan poika Aarne ei Juhani-isänsä tapaan alistu naisten tahtoon. Hän lähtee omille teilleen nuoren opettajattaren matkaan ja tekee näin valinnan, joka järkyttää Niskavuoren perinteitä ja arvoja. Näytelmäsarjan oikeasta kirjoittajasta on liikkunut huhuja. Virallinen kirjoittaja ja sarjan luoja on Etelä-Virossa Helmessä 22. heinäkuuta 1886 syntynyt Ella Maria Murrik, eli yllä mainittu Hella Wuolijoki. On kuitenkin esitetty, että Wuolijoki loi sarjan tapahtumien pääpiirteet, ja varsinaisen tekstin kirjoitti erään suurtilan emäntä. Niskavuori-näytelmien kannalta on olennaista, että äärivasemmistolainen Wuolijoki oli myös hauholaisen suurtilan emäntä. Wuolijoki ei alun perin suunnitellut Niskavuorta sarjaksi. Elokuviksi ne muokattiin impressionistisen Valentin Vaalan sekä eeppisen Edvin Laineen ohjaamina. Viisi mustavalkoista Niskavuori-elokuvaa valmistuivat 1938–1957. Elokuvissa käytettiin paljon samoja näyttelijöitä eri rooleissa. Vuonna 1938 valmistunut Niskavuoren naiset on tapahtumien aikajärjestyksessä kolmas. Se aloittaa Niskavuoren 1930- ja 1940-luvuista kertovan osan. Elokuvan jatko-osa Niskavuoren Aarne kuvattiin kuusitoista vuotta myöhemmin. Molemmissa elokuvissa Aarnena oli Tauno Palo. Tarinan tasolla hän oli vanhentunut vain viitisen vuotta. 1950-luvulla. Amatöörinäyttelijä Olga Tainio oli ensimmäinen Loviisan roolissa. Hänet Vaala löysi Kansanteatterin lippukassalta. Hilkka Helinä nähdään nuorena Hetana vuoden 1946 Loviisa-filmatisoinnissa ja sivuroolissa Hetan kanssa samasta miehestä kilpailevana Esterinä kuusi vuotta myöhemmin valmistuneessa Niskavuoren Hetassa. Pari vuotta myöhemmin hän näytteli Niskavuoren piikaa Niskavuoren Aarnessa ja tulkitsi Martan osan Vaalan värielokuvassa Niskavuoren naiset vuonna 1958. Sentraali-Santroista unohtumattomin lienee Martta Kinnunen, jolle rooli lankesi elokuvissa Niskavuoren Aarne ja Niskavuori taistelee.