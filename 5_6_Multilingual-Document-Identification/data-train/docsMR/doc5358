I Norge finner du Deloittekontorer i Oslo, Bergen, Drammen, Trondheim, Kristiansand, Lyngdal, Tønsberg, Skien, Grimstad, Sogndal, Steinkjer, Stavanger, Haugesund, Førde og Florø. Hovedkontoret ligger på Sjølyst i Oslo. Firmaets globale hovedkvarter ligger i New York City i New York og det europeiske hovedkvarter ligger i London. Grunnlaget for Deloitte i Norge, slik vi kjenner firmaet i dag, er blitt lagt gjennom integrasjon av flere revisjons- og rådgivingsfirmaer, primært i løpet av 1980-årene. Historien går helt tilbake til 1916, da ett av disse firmaene, Bergens Revisjonsinstitutt, ble etablert. Deloitte i Norge har vært medlem av den internasjonale organisasjonen Deloitte Touche Tohmatsu siden 1967. Deres opprinnelige firmaer dannet grunnlaget for dagens organisasjon gjennom strategiske fusjoner. I 1975 ble Tohmatsu Awoki & Co en del av Touche Ross International, og i 1990 fusjonerte Deloitte, Haskins & Sells og Touche Ross & Co, og ble til det internasjonale firma Deloitte Touche Tohmatsu. William Welch Deloitte er en av opphavsmennene til revisoryrket. Han var sønnesønn til den franske greve de Loitte, som flyttet til England da den franske revolusjonen brøt ut i 1845. Deloitte skapte seg et navn takket være sitt engasjement innen en bransje som var moderne på  midten av 1800-tallet, jernbaneindustrien.  Han flyttet til USA i 1893 og åpnet flere nye kontorer der. Den amerikanske grenen av Deloitte slo seg sammen med Haskins & Sells i 1924.   Da George Touch i 1883 ble autorisert revisor i Edinburgh og forlot Skottland for å søke lykken i England fantes det ingen «e» i slutten på etternavnet. For at navnet ikke skulle uttales som det engelske ordet «touch» endret han etternavnet til Touche. Han dannet i 1898  firmaet George A. Touche & Co. Et år senere startet han  firmaet Touche, Niven & Company i New York. Firmaet åpnet kontorer over hele USA og Canada og fikk allerede etter kort tid en rekke viktige klienter. Touche gjorde også politisk karriere. Han ble parlamentsleder i 1910 og ble adlet sju år senere. Det japanske firmanavnet Tohmatsu stammer fra admiral Nobuzo Tohmatsu. Tohmatsu ble statsautorisert revisor i 1952 og var da 57 år gammel.  I 1967 ble han styreleder i den japanske foreningen for autoriserte revisorer og opprettet i 1968 revisjonsfirmaet Tohmatsu & Company. Nøkkelen til Tohmatsu's suksess innen revisjonsbransjen var at han var forutseende nok til å sende et flertall av sine medarbeidere og partnere utenlands for at de skulle få internasjonal erfaring.
