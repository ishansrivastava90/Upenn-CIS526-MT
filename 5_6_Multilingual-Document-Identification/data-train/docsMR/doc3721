...პაუ გრანდეში მხოლოდ სამი ათასი მაცხოვრებელია. ეს პატარა დასახლება რიო დე ჟანეიროდან ოთხმოც კილომეტრშია და იმითაა ცნობილი, რომ იქ 1933 წელს დაიბადა მანუელ ფრანსისკო დუშ სანტუში. დაიბადა ფეხბურთისთვის და უცნაური ფეხებით. მამამისის აზრით, პატარა მანე ბიძამისს, უფროს მანუელს დაემსგავსა, რომელიც ძალიან დაღუნულფეხება იყო. სანამ გარინჩა ფაბრიკაში დასაქმდებოდა, მშობლებს ეხმარებოდა ლუკმაპურის შოვნაში - ტყეში ხილს აგროვებდა და კვირის ბოლოს ბაზარზე გაჰქონდა გასაყიდად. კვირაობით თანატოლებთან ერთად აგორებდა ბურთს. მაშინ მარცხენა ნახევარმცველად იყო გამწესებული. ყმაწვილი გარინჩა მალე გახდა ოლქის საუკეთესო მოთამაშე სა უკვე 14 წლისა "პაუ გრანდეს" ღირსებას იცავდა. იგი უფროსების წინააღმდეგ თამაშობდა, თუმცა ეს არ უშლიდა ხელს, თავბრუ დაეხვია ორჯერ მაღალი და ძლიერი მცველებისთვის. ნელ-ნელა ოლქსაც გასცდა მისი ამბავი და გარინჩა "სეანოში" - ქალაქის ყველაზე პოპულარულ კლუბში მიიპატიჟეს. გარინჩა თავიდან "ვასკო და განაში" მივიდა უწერილოდ, უნაცნობოდ, უბუცებოდაც კი. ეცვა ძველი, გადაკერებული შარვალი და დაძონძილი პერანგი.მას არავინ მიაქცია ყურადღება. იგივე განმეორდა "ფლუმინენსეში" და "სან კრისტოვაოში". კიდევ კარგი შემთხვევამ ყველაფერი თავდაყირა დააყენა - "ბოტაფოგოს" სათადარიგოთა ფეხბურთელი არატი ერთ მშვენიერ დღეს პაუ-გრანდეში მეგობრების მოსანახულებლად ჩავიდა და როგორც ცნობილ ადამიანს, ფაბრიკის სტადიონზე გასამართი მატჩის მსაჯობა სთხოვეს. არატიც დათანხმდა და გაოცებული უყურებდა თუ როგორ გაიტანა ოთხი გოლი ერთ-ერთი გუნდის მარჯვენა გარემარბმა. გარინჩასთვის ამოსუნთქვის საშუალებაც კი არ მიუცია, ისე გააქანა "ბოტაფოგოში". "აბა მანახე პატარავ, რა შეგიძლია. ჰა შენ ბურთი" - გულღიად შეხვდა გარინჩას მომავალი მწვრთნელი და ბურთი გადაუგდო. მანეს არც უცლია მისთვის მიწაზე დაშვება, მკერდით მიიღო, მუხლზე დაიგდო, ისევ მკერდი, მხარი, თავი... კარდოსოსთვის ეს არ ყოფილა მოულოდნელობა - ბურთით ჟონგლიორობა ხომ ბრაზილიაში ყველას ეხერხება, მაგრამ მწვრთნელი ერთი რამით დარჩა გაკვირვებული - სისწრაფით, რომლითაც უცნობი ყმაწვილი ბურთს ამუშავებდა. მან ჟესტით მიუჩინა გარინჩას მოედნისკენ, სადაც "ბოტაფოგოს" ძირითადი შემადგენლობა ვარჯიშობდა. გარინჩა ექიმმა ოც იანვარს, პალატაში, ძირს იპოვა მკვდარი დილის ექვს საათზე. თავიდან ეგონა რომ ღამით ლოგინიდან გადავარდა და თავი დაიზიანა, მაგრამ დათვალიერების შემდეგ ვერანაირი ტრამვა ვერ აღმოუჩინეს. მერე უხმო ექიმს რომელმაც სიკვდილის მიზეზად ოფიციალურად დაადგინა ალკოჰოლიზმი და ნერვული სისტემის მოშლილობა.