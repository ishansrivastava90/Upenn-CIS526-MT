אף על פי שהטכנולוגיה והתרבות העולמית התקדמו במהירות לאורך כל המאה ה-20 החווירה התפתחות זו לעומת קפיצות מדרגה הנועזות שבאו בעקבותיה. עד לסוף המאה ה-21 ראו בני האדם שינויים אמיצים וחסרי תקדים בתוך עולמם. טכנולוגיות מהפכניות חדשות הופיעו בקצב לא יאומן והציעו גישה משופרת למחשבים מתקדמים ומאגרי מידע, אפילו לאומות העניות ביותר על כדור הארץ. בעקבות ביטול הקומוניזם בארצות המזרח נוצר היצע רב של כלי נשק אטומיים. מבנה הכוח הבינלאומי, קרס לאחר שמדינות העולם השלישי התלוננו על עוצמתו הכלכלית והצבאית של המערב לעומתם. שגשוגה של הקונפדרציה גרם לגל של שגשוג כלכלי ולצריכה מוגברת של משאבים. כתוצאה מכך, נהנו מושבות הכורים מרווחים גדולים. הנהנית הגדולה ביותר הייתה מושבת הכורים של מוריה, שהייתה בעלת זכיון ובעלות פרטית על פעולות כריית המשאבים הגדולות ביותר. זכיון זה הכניס לכיסם רווחים רבים ולכן הם חששו שהקונפדרציה תרצה להשתלט על הכרייה. מסיבה זו הקימו צבא בשם "קל מוריאן קומביין" שימנע מן הקונפדרציה לכפות את מרותה על הכורים. הקונפדרציה לא יכלה להסכים לקיומו של צבא פרטי והכריזה מלחמה על "קל מוריאן קומביין". מלחמה זו נמשכה כ-4 שנים ובסופה כפתה הקונפדרציה הסכם שלום על מושבת מוריה והשתלטה על פעולות הכרייה במקום. למרות אי-הסדר בנתיבי החלל, המשיכה הנוכחות הכללית של בני כדור הארץ להתרחב בסקטור המרוחק. הסכסוכים הקטנים בין המושבות והמליציות הפיראטיות הסתיימו במהרה כאשר הם מצאו תחת איום חיצוני חייזרי גרנדיוזי. נקודת התורפה העיקרית של הטכנולוגיה הטראנית היא שהבניינים שלהם פגיעים במיוחד. כל מבנה של הטראן שניזוק קשות ועובר ל"אזור האדום", מתחיל להתקל בדליקות עקב פיצוץ בצינורות גז ומאגרי דלק. תופעה זו גורמת לו להמשיך לספוג נזק גם כאשר איננו מותקף, עד שהוא קורס או מתוקן.