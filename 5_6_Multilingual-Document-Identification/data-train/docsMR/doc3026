Blodshämnd är en dräpt person egenmäktigt utövar genom att döda gärningsmannen eller någon av hans nordiska och germanska folken. Den påträffas även hos greker och romare samt generellt, i tidiga kulturstadier, hos nästan alla folkslag. För inte så länge sedan fortlevde den på Korsika som vendetta, och ännu i dag förmodas den förekomma inom vissa folkslag utanför Europa. När en rättskränkning ägt rum, kunde den kränkte enligt den äldsta nordiska rätten söka sig rätt hos den samlade menigheten – om rätten var tvivelaktig eller den egna styrkan för svag, var det rådligast att anlita denna utväg. Man kunde också på egen hand och under eget ansvar kräva ut vad man ansåg som sin obestridliga rätt – om så behövdes genom våld. Därför ägde man också rätt att själv skaffa sig upprättelse för lidna oförrätter genom att hämnas. Blodshämnden var en särskild art av denna lagliga hämnd. Den hade sin rot i det starka släktmedvetande, som utmärkte nordbornas rättstänkande. Blodshämnden tillkom i första hand den dräptes närmaste släkting, men släktingen kunde räkna med hjälp av den dräptes övriga släktingar, om behovet så krävde. Blodshämnden var hela släktens sak, och blodskulden vilade inte på banemannen ensam, utan även på hans släkt. Kunde man inte komma åt banemannen, gick hämnden ut över någon annan i släkten. Om det kom till försoning genom böter, skulle dråparens släkt erlägga sådana till den dräptes släkt. Blodshämnden var inte bara en rätt, den var också en plikt, som ingen kunde svika utan att vanära sig. Men det fanns fall då det ansågs ädlare att avstå från blodig hämnd och låta blodskulden försonas på annat sätt. Försonligheten gav ingen skam om den inte berodde på feghet. Om blodshämnd förelåg erbjöd klostermurarna, och underhandlingar om förlikning kunde därifrån inledas. På dessa sätt sökte man främja en fredlig uppgörelse, men hämndens rättmätighet var inte därmed förnekad. I vissa lindrigare fall kunde förövaren, redan enligt de äldsta lagarna, erbjuda böter och därmed göra hämnden olaglig. Dessutom förekommer tidigt den viktiga satsen, att man inte hade rätt att hämnas förrän man på tinget bevisat sin rätt, och att rättssamfundet förklarat hämnden behörig och rättvis. Av ålder hade också gällt, att den som på eget ansvar utövat blodig hämnd, efteråt skulle rättfärdiga densamma inför tinget. Enligt vissa lagar skulle det därför gå till på så vis, att blodshämnaren stämde den döde för att få tingets dom på, att denne fallit ogill på sin gärning. I den mån ett mer ordnat samhällsskick utvecklades, inskränktes blodshämnden inom allt trängre gränser. Slutligen kom den tid, då den offentliga makten helt och hållet övertog den straffande verksamheten. Blodshämnden blev, liksom all annan självtäkt, en otillåten gärning. Av rätten att kräva hämnd för en frändes dråp återstod då endast en rätt att lagligen beivra gärningen.