В геологическо отношение по-голямата част на брега е една от най-старите земни повърхности и е на възраст от около 1,5 милиарда години. Повърхността му е равнинна като южната му част е покрита предимно от каменна пустиня, а на север от залива Тора Бей гледката преминава във високи пясъчни дюни. Южната част на брега на скелетите влиза в туристическата зона на западното крайбрежие. Богатия на риба океан привлича голям брой рибари, които повечето пъти организират големи рибарски лагери. Участъка северно от залива Тора Бей до границата с Ангола е включен в национален парк Skeleton Coast National Park и достъпа да него е ограничен. Растенията и животните тук са се специализирали да използват влагата от росата, която пада сутринта. Такива са лишеите, които са повече от сто вида и се срещат в равнините и западните склонове на възвишенията. Среща се и специфичен вид комари, който се храни с продуктите от гниенето на растения и животни. Бръмбарът Onymacris unguicularis използва влагата, като кондензира капки вода по тялото си. Феномен на Брега на скелетите представляват и пустинните слонове. Те станали легендарни поради това, че на подобно изключително сурово място за живот местните жители споменавали, че са наблюдавали слонове. Учените отричали дълго време това твърдение, поради факта, че такова огромно животно е почти невъзможно да оцелее и живее при такива условия. Истината за съществуването на пустинните слонове излязла наяве благодарение на операторите и природоизследователи Десом и Джен Барлетами. В резултат на десетгодишен труд те изследвали пустинните слонове, изследвайки техния живот, който напълно протича в пустинята. Те документирали начина им на живот и особености на поведението което не е характерно за слоновете живеещи на други места. Входа в националния парк, който е на няколко километра преди река Угаб веднага започва с естествена природна забележителност. На това място реката е прорязала мраморните и доломитовите скали като е образувала дълбок извит каньон. От устието на реката на север до Тора бей брега представлява 100 километрова еднообразна пустиня. От Тора Бей на север пейзажа на брега преминава във високи пясъчни дюни. В края на река Гуаб е останало на произвола съоръжение използвано от нефтодобивната промишленост. Днес то е място, където гнездят капски корморани. На няколко километра на север от Тора Бей на брега лежи разбития корпус на кораба Atlantic Pride, а недалеко от там се намира каньон, чиято река е прорязала ярко оцветени скали. Тук се е образувал и единствения водопад в пустинята. На север близо до вливането на река Гоарусиб се среща още една природна забележителност, която не може да се види с просто око, но пък може да се чуе. Това е т.нар. феномен „Ревящите дюни Терас Бей“. Дюните са образувани от особен пясък, който при определена сила и направление на вятъра се чува характерен грохот. Ревът на дюните наподобява звук на работещ самолетен двигател и може да се чуе от няколко километра.