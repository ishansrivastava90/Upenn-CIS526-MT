El nom de Jharkhand prové de la paraula sànscrit Jharikhanda, que és l'antic nom d'un dens bosc de la regió. El període de revoltes del Adivasis per protegir la seva terra de Jharkhand va tenir lloc entre 1771 i 1900. La primera de totes les revoltes contra els terratinents i el govern britànic, va ser liderada per santal, el 1771. Va voler alliberar a la seva gent de les urpes dels terratinents sense escrúpols i recuperar les terres dels seus avantpassats, però el govern britànic va enviar les seves tropes i va esclafar les insurreccions de Tilka Manjhi. Poc després, el 1779, els Bhumijs es van alçar en armes a Manbhum, actualment a Bengala Oriental, contra el govern britànic. La revolta dels Bhumijs, va ser seguida per la revolta de les tribus Chero del 1800 a Palamau. Gairebé set anys més tard, al 1807, els Oraons de Barway van assassinar a l'oest de Gumla, als seus grans terratinents d'Srinagar. Ben aviat es van produir alçaments als voltants de Gumla. Les revoltes tribals es van estendre cap a l'est, a les veïnes àrees ocupades per les tribus Mundes. Es van alçar en una revolta entre 1811 i 1813. Els Hos de Singhbhum estaven cap cop més inquiets i finalment es van revoltar obertament el 1820 i van lluitar durant dos anys contra els terratinents i les tropes britàniques, en unes revoltes anomenades Revoltes Larka Kol de 1820-1821. Després va venir la gran Revolta Kol de 1832. Aquesta va ser la primera i més gran revolta tribal, que va generar un gran malestar a l'administració britànica de Jharkhand. Va ser causada per un intents dels Zamindars de fer fora als camperols tribals de les seves possessions hereditàries. La insurrecció Santal va esclatar el 1855 sota el lideratge dels germans Sidhu i Kanhu. Van lluitar aferrissadament contra les tropes britàniques, però finalment també van ser esclafats. Durant gairebé sis dècades el moviment ha anat canviant de color i d'estratègia per obtenir equilibri. A poc a poc, el partit de Jharkhand es va anar fent políticament més fort, però les diverses comissions examinadores de les demandes d'un estat de Jharkhand separat, les van rebutjar una darrere l'altre. L'agost de 1947, la comissió Thakkar va rebutjar la demanda al·legant que no seria beneficiós pels Adivasis. El 1948, la Comissió Dar també va examinar la demanda d'un estat separat de Jharkhand, però també la va rebutjar, aquesta vegada per raons lingüístiques. Tot i aquestes negatives d'aquestes comissions, el partit de Jharkhand mai no va perdre de vista el seu objectiu final, un estat separat de Jharkhand. El partit de Jharkhand es va presentar a les eleccions del 1952 amb l'objectiu declarat d'enfortir la demanda d'una pàtria tribal i va obtenir 32 escons a l'assemblea de Bihar. A les segones eleccions generals de 1957 el partit de Jharkhand va tornar a obtenir 32 escons i durant dos legislatures va seguir sent el partit que va liderar l'oposició. El 1955 va veure la llum, l'informe de la Comissió de Reorganització Estatal. Un cop més la demanda va ser rebutjada. A les terceres eleccions generals del 1962 el partit només va poder obtenir 23 escons a l'assemblea de Bihar i els interessos personals del líders de del partit de Jharkhand van començar a jugar un paper important. L'any següent Jaipal Singh va esdevenir ministre del govern de Vinodanand Jha. Amb aquest fet, la demanda va quedar congelada durant gairebé una dècada. El juliol de 1997, Shibu Soren va oferir el seu suport al govern en minoria de Laloo Prasad Yadav amb la condició d'un projecte de llei d'un Jharkhand separat. El 2 d'agost de 2000, el projecte de llei per crear un estat separat de Jharkhand retallat de Bihar, va ser aprovat a Lok Sabha per votació, amb dos aliats claus del NDA governant, oposant-se fermament a la mesura i l'oposició de Rashtriya Janta Dal i el CPI-M exigint que fos remès a una comissió parlamentaria. La llargament acariciada demanda de la gent de la regió es va complir, i es va celebrar al llarg de la regió de Jharkhand. L'11 d'agost, el parlament va aprovar la formació de Jharkhand quan el Rajya Sabha va aprovar el projecte de llei de reorganització de Bihar del 2000 per votació, en la qual es retallava el nou estat del sud de Bihar. El 25 d'agost, el llavors President Mr. K.R. Narayanan va aprovar el projecte de llei de reorganització de Bihar. El 12 d'octubre de 2000, es va emetre un butlletí oficial en el qual s'establia el 15 de novembre de 2000, com a data senyalada per la formació del nou govern de Jharkhand. L'estat de Jharkhand va esdevenir una realitat el 15 de novembre de 2000, després de gairebé mig segle de moviments populars al voltant de la identitat Jharkhandi, que van articular els grups socials desfavorits per tal d'augmentar els recursos polítics e influenciar en el procés polític al seu favor. La identitat Jharkhandi i la demanda d'autonomia no es basava únicament en la singularitat de la seva herència cultural tribal, però era essencialment un refugi del fracàs de la política de desenvolupament per intervenir en els condicions socioeconòmiques, tant dels adivasis com dels no adivasis de la regió. Per tant, fins i tot en l'actualitat, la dinàmica dels recursos i les polítiques de desenvolupament, van tenir una gran influencia sobre les estructures socioeconimiques de Jharkhand, que havia estat retallat de la relativament endarrerida part del sud del Bihar. D'acord amb el cens de 1991, l'estat comptava amb una població de més de vint milions del quals el 28% pertanyia a les tribal, mentre que el 12% pertanyia a les Castes i tribus reconegudes. Jharkhand té 24 districtes, 211 blocs i 32.620 viles de les quals només un 45% tenen electricitat, mentre que només 8.484 estan connectades per carretera. Jharkhand és el principal productor de la riquesa mineral del país, dotat com està d'una gran varietat de minerals com el mineral de ferro, carbó, coure, mica, bauxita, grafit, pedra calcària i urani. Jharkhand és també conegut pels seus vastos recursos forestals. Aquest perfil de desenvolupament paradoxal de Jharkhand es combinat amb el fet que les distorsions en la distribució i l'accés als recursos han representat pocs canvis en les vides de la gent comú. No obstant això, la gent de la regió estan políticament mobilitzats i conscients de si mateix i estan activament cercant millors acords per l'estat. La gent de Jharkhand tenen l'avantatge de ser culturalment vibrants, com es reflecteix en la diversitat de llengües parlades, els festivals que es celebren, i la varietat de música folklòrica, balls, i altres tradicions en les arts escèniques. La major part de l'estat es troba a l'elefants. Jharkhand té una rica varietat de flora i parcs nacionals i els jardins zoològics de l'estat de Jharkhand són una mostra d'aquesta varietat. La Reserva Natural d'Hazaribagh, amb grans belleses escèniques, a 135 km de Ranchi, es troba dins d'un ecosistema molt similar al del Parc Nacional de Betla. El jardí zoològic Jawaharlal Nehru a la ciutat de l'acer de Bokaro, és el jardí zoològic més gran de Jharkhand. Té moltes espècies d'animals, repartides en més de 200 acres, en les que s'inclou un parc aquàtic artificial amb instal·lacions per donar un passeig en barca. L'àrea geogràfica que compren l'actual Jharkhand, va ser prèviament part de Bihar. La zona ha estat testimoni de la migració de persones des de les zones limítrofs de Bihar i Bengala Occidental, durant les últimes dècades. Els centre industrials i miners com Jamshedpur, Dhanbad i Ranchi, han atret persones d'arreu de l'Índia. L'índex de pobresa de Jharkhand, malgrat que encara és alta pels nivells del país, ha disminuït un 2% anual en el període compres entre els any 1994 i 2002. El producte interior brut de l'estat de Jharkhand esta estimat en 14 bilions de dòlars. Nascut de la partició de l'antic estat de Bihar l'any 2000, Jharkhand produeix al voltant del 70% de la producció total de l'antic estat de Bihar. Donat que és ric en minerals, es probable que la renda per càpita a l'estat augmenti en els propers anys. Compta amb diverses ciutats i nombrosos pobles amb serveis socials. L'índex d'urbanizació és del 42.25% i la renda per càpita anual és de 1.490 dòlars. L'estat està encapçalat per un governador, que es designat pel President de l’Índia. No obstant això, el poder executiu recau realment en el Primer Ministre i el seu gabinet de govern. El partit polític o la coalició que té la majoria a l'assemblea legislativa, s'encarrega de formar el govern. El cap administratiu de l'estat és el Secretari en cap, sota la jurisdicció del qual es troba una jerarquia de funcionaris procedents del Servei Administratiu de l'Índia. La judicatura esta encapçalada pel President del Tribunal Suprem. Jharkhand té un Tribunal Suprem propi, situat a Ranchi. Jharkand és un dels tretze estats on els rebels naxalites tenen una considerable influència. El 23 de desembre de 2009, Jharkhand es dirigia cap a una assemblea en la que cap grup polític o coalició seria probablement capaç d'obtenir una majoria en la cambra de 81 membres. Encara que es disposa de diversos centres de salut públics i privats, les infraestructures globals dels serveis relacionats amb l'administració de salut, requereixen millores. Un excepció és el famós Tata Motors Hospital, que és un exemple d'hospital certificat amb la ISO 14001 i 18001, i que a més disposa d'instal·lacions per l'ensenyament. L'estat disposa del Veterinary College, ubicat a Kanke, Ranchi. Jharkhand té una xarxa d'escoles del govern i de gestió privada, encara que els estàndards d'ensenyament varien considerablement d'un lloc a un altre, així com també entre escoles. Jamshedpur és on es troba una de les millors escoles de negocis de l'Índia, la Xavier Labour Relations Institute. Els esports més populars entre la població de Jharkhand són el hoquei sobre herba, el futbol i el criquet. Jharkhand ha donat alguns jugadors brillants com Jaipal Singh, un antic capità de l'equip olímpic hoquei sobre herba, Manohar Topno i Vimal Lakra, que actualment juga a l'equip nacional d'hoquei sobre herba de l'Índia, però el més famós és Mahendra Singh Dhoni, el qual és el capità de l'equip indi de criquet i el millor jugador de criquet de l'Índia de tots els temps. Jaipal Singh va ser el capità de l'equip nacional d'hoquei sobre herba, que va guanyar la primera medalla d'or per l'Índia als Jocs Olímpics d'estiu de 1928 celebrats a Amsterdam. El Johar Disum Khabar és l'únic diari quinzenal publicat en llengües tribals locals i regionals des de Ranchi. També es publica una revista mensual Johar Sahiya en Nagpuri-Sadri, una llengua regional popular a l'estat. Ranchi i Jamshedpur tenen al voltant de cinc estacions de radio, així com també es poden escoltar emissores nacionals a l'estat. El 2007 van entrat en funcionament a l'estat, canals privats de FM. Doordarshan, la cadena de televisió nacional, també es pot veure a gairebé a tot arreu de l'estat. Totes les cadenes de televisió de l'Índia arriben a les grans ciutats de Jharkhand, així com també hi arriba la televisió per cable. A algunes regions de l'interior, els canals es reben a través d'antenes parabòliques.