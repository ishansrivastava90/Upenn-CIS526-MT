השם "אלסקה" נגזר כפי הנראה מהמילה האלאוטית ל"ארץ גדולה" או "יבשת". אלסקה היא המדינה הגדולה בשטחה בארצות הברית, 1,717,855 קמ"ר — יותר מכפול משטחה של טקסס, השנייה בגודלה, 695,621 קמ"ר. גודלה העצום שווה בקירוב למחצית שטחה של מערב אירופה. באלסקה מרבצים רבים של מתכות ומינרלים, רובם בכמויות גדולות מאד. עופרת, נחושת ונפט מצויים בעתודות מוכחות ל-25 שנה לפחות. עם זאת, מדיניות הממשל הפדרלי הינה שלא לנצל את המשאבים הרבים הקיימים באלסקה, מתוך מחשבה לעתיד, בו יתדלדלו הכמויות במכרות ובשדות הנפט ביתר חלקי העולם. לכן, תפוקות המכרות ושדות הנפט באלסקה נמוכים יחסית. אלסקה הינה המדינה הכי פחות צפופה מבין מדינות ארצות הברית. לשם המחשה, אילו הייתה מנהטן מיושבת בצפיפות הזהה לזו של אלסקה, היה מספר תושביה 25. מרבית האוכלוסייה מרוכזת בחלקה הדרומי של המדינה, ואי קודיאק. היתר מפוזר לאורך ה"אלסקן הייווי", ומעט תושבים פזורים בנקודות שאינן מחוברות כלל למערכת הכבישים או המעבורות. הר הגעש רדבאוט, שגובהו 2,700 מעל הסובב אותו וקוטרו בבסיס הוא כ-6 ק"מ, הוא הר מסוג סטראטווולקנו, כלומר מרובד משכבות וולקניות של התפרצויות קודמות. ההר התפרץ ב-1778, 1881, במאה הקודמת ב-1902, 1922, 1966, 1989 ופעם נוספת ב-2009. ההתפרצות האחרונה ברדבאוט הייתה בשנת 2009, כאשר כבר ב-30 בינואר הזהיר המכון הגעשי של אלסקה כי צפויה התפרצות, ב-31 בינואר הייתה רעידת אדמה געשית ונפער חור גדול בדופן הקרחון שצמוד להר הגעש. ב-15 במרץ, כחודש וחצי לאחר מכן, נרשמה פעילות סיסמית חזקה והובחנו קיטור ואפר הבוקעים מההר. ב-22 במרץ התחילה התפרצות געשית שהגיעה לשיאה ב-26-28 לחודש. ב-4 באפריל אובחנו 26 פעילויות געשיות. בתחילת מאי דווח כי הנזק המשני לתעשיית הנפט באזור מוערך ב-1.5 מיליון דולר. הסיבה לרעידות האדמה ולפעילות הגעשית היא טקטוניקת הלוחות שבין הלוח הצפון-אמריקאי לבין הלוח הפסיפי. הלוח הפסיפי שקע מתחת ללוח הצפון אמריקאי, גרם לשבר ענק לאורכו יש תזוזה של היבשת ולרעידות האדמה. המגע המתועד הראשון בין תושבי אירופה לאלסקה היה בשנת 1741, כשויטוס ברינג הוביל משלחת עבור הצי הרוסי וגילה את האפשרויות הכלכליות של אלסקה. ב-רוסים, חברה רוסית-אמריקאית החלה להרחיב את תוכנית ההתיישבות בתחילת פרוות. האלכסנדר השני ראה בה מטרד בלבד לאור החובות בהם שקעה רוסיה לאחר מלחמת קרים. על רקע זה, ב-רכשה ארצות הברית את אלסקה בסכום הפעוט יחסית של 7.2 מיליון דולר אמריקאי. סכום זה אמנם היה שווה הרבה יותר משוויו היום, אך קטן מהרבה מערכה הכלכלי האמיתי של אלסקה. את המהלך יזם ויליאם סיוארד, מזכיר המדינה של ארצות הברית, כמשקל נגד להתגבשות קנדה. המהלך לא זכה בזמנו לתמיכת הציבור האמריקאי, וסיוארד הואשם בבזבוז כספי הציבור. ברבות הימים, לאחר שהתגלו באלסקה מרבצי זהב, פחם, גז טבעי ונפט, התברר כי העסקה הייתה אחת המוצלחות בהיסטוריה. ב-30 במרץ 1867 נחתמה האמנה בין הצדדים, וב-18 באוקטובר 1867 הונף לראשונה דגל ארצות הברית באלסקה. יום השני האחרון בחודש מרץ נחגג באלסקה כיום סיוארד וה-18 באוקטובר מכונה יום אלסקה. בקיץ 1897 נמצאו מרבצי זהב בקלונדייק, ליד דוסון סיטי שבטריטוריות יוקון השכנה, והחלה בהלת הזהב של 1898. הגילוי עורר גם את אלסקה ובמקביל החלו לכרות זהב גם בה. רוב המחפשים שעברו לקנדה עברו דרך העיר סקגוויי וכך ניתנה תנופה לכלכלת דרום אלסקה. בתקופת מלחמת העולם השנייה ובמידה פחותה בתקופת המלחמה הקרה הוקמו באלסקה בסיסי צבא רבים שהביאו לגידול אוכלוסייה, זינוק כלכלי והגדלת ההתמכרות לאלכוהול אצל התושבים המקוריים. ב-3 בינואר 1959 הצטרפה אלסקה לארצות הברית כמדינה ה-49. ב-1968 נתגלו בצפון אלסקה מצבורי נפט גדולים, ובשנת 1977 הושלמה בניית קו צינור הנפט טראנס-אלסקה להעברת הנפט מצפון אלסקה, משדה הנפט המדרונות הצפוניים לנמל ואלדז לחוף פרינס ויליאם סאונד. אלסקה מחוברת לקנדה בכבישים בודדים שהעיקרי בהם הוא אלסקה הייווי. כדי להגיע לאלסקה יש לעבור דרך פרובינציית יוקון ופרובינציית בריטיש קולומביה, שתיהן פרובינציות של קנדה. בשנת 1950 היו באלסקה רק 128,643 איש ובשנת 1960 אלסקה מנתה 226,167 איש. גידול זה של 75.8% הוא הגידול החד ביותר באוכלוסייה בעשור כלשהו. בשנת 2000 מנתה אוכלוסיית אלסקה כ-626,000 איש. רוב האוכלוסייה שוכנת בעמקי הנהרות ולאורך החופים הדרומי והמערבי. פחות מ-50,000 נפש מתגוררים במרכז ובצפון המדינה. הערים בעלי האוכלוסייה הרבה ביותר, לפי סקר משנת 2000 הן אנקוראג' עם 289,803 תושבים, פיירבנקס עם 133,524, הבירה ג'ונו עם 31,263, ואסילה עם 11,473 ופאלמר עם 9,307 תושבים. במרץ 2007 פרסמה עיריית אנדרסן, הרחוקה 120 ק"מ מהעיר הקרובה פיירבנקס, תוכנית לחלוקה חינם של 26 מגרשים, 5 דונם כל אחד, שיינתנו חינם למי שיתחייב לבנות במגרש זה, תוך שנתיים, בית בשטח של כמאה מטר מרובע. עשרות אנשים מרחבי העולם התייצבו ושילמו 500 דולר פיקדון כשגם העובדה שאין תחנת הדלק ואין חנות מכולת בעיר, וכן העובדה שבחורף הטמפרטורה יורדת עמוק מתחת לאפס לא הרתיעה את הנרשמים.