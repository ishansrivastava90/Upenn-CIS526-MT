От 1973 г. насам се занимава с поселищни проучвания и картографиране на обекти. Работи в Института по тракология при Института за фолклор при БАН. От 1992-1994 г. е експерт по опазване на недвижимите археологически паметници на културата в Варненския свободен университет. Чете магистърски курс по „Етническа антропология” към Биологическия факултет при СУ и по Информационни технологии в археологията във ВТУ. През 1974 г. е участник в първата международна експедиция на НЕК за спасяване на Картаген, а от 1975 до днес ежегодно е бил участник и ръководител на теренни експедиции за издирване и проучване на тракийски обекти. Автор е на пет монографии - „Историческа география на тракийските племена до III в.пр.н.е” съвместно с проф. Александър Фол, „Тракийският етнос. Проблеми на формирането и развитието”, „Свещената планина и етническата територия”, „Етнографски атлас на България”, ч.1, „Историческа география”, ч.1, „FOA - Formae Orbis Historici - Учебен атлас по история” - кн.1 Старият свят, ч.2 Thracia Antiqua, „Етнология на траките”, съвместно с Румяна Георгиева и Мария Рехо, както и на над 40 статии и изследвания по различни проблеми в областта на тракологията, историческата география, историческата етнография и етнологията. Автор е на Информационната система за наука и туризъм DAGIS 2.0, достъпна на адрес www.dagis-bg.com. Председател на неправителствената научна организация Дружество ДИОС от 1991 г.