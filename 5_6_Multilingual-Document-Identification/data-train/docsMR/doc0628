Рикардо Карвальо бе важна част от желязната защита на отбора в годините на двете спечелени титли през 2005 и 2006 г. През последните две кампании Рикардо заигра на още по-високо ниво и бе избран за Играч на годината за сезон 2007/08 от играчите на отбора. Миналата година бе необичайна за Рикардо, неговия първи сезон без спечелен трофей от 5 години. Четирите години с шампионските титли, спечелени с Порто и Челси бяха последвани от успехите за Карлинг Къп през сезон 2006/07, а контузия в коляното във финалния месец от сезона му попречи да бъде част от триумфа на Уембли в турнира за ФА Къп. Рикардо бе част от голямото португалско нашествие в Челси с идването на Жозе Моуриньо за сезон 2004/05 г. На отбора бе нужен централен защитник, който да замени Марсел Десаи и новия мениджър Жозе Моуриньо му се довери. Рикардо бе ключова фигура за Порто през двете години, в които отбора спечели домашни и европейски отличия. Мястото на Десаи бе заето от друг доказан шампион. Репутацията на Карвальо като централен защитник, еднакво добре играещ с глава и крака бе подчертана на Евро 2004, където бе избран в идеалния отбор на турнира от УЕФА. Качествата на Карвальо са забелязани и след като първоначално играе за Лека, Порто го привлича като тийнеджър и след един мач е изпратен да се обиграва в Витория Сетубал, а впоследствие и в Алверка. След като Жорже Коща преминава от Порто под наем в Чарлтън, Рикардо получава своя шанс. Карвальо играе всяка една минута от кампанията на Порто в Шампионската лига, завършила с триумф, а и измества Фернандо Коуто от отбора на Португария на Евро 2004 след загубата в първия мач от Гърция. Забележителната 2004-та година бе завършена от спечелването на Наградата на УЕФА за най-добър защитник. Челси закупува Карвальо за 19,85 млн. лири и той се адаптира изключително бързо към Висшата лига. През зимата на сезон 2004/05 счупен пръст го изкарва извън терените за два месеца, но Рикардо се завръща за финала на Карлинг Къп и за края на първия шампионски сезон на „сините” след 50 години. Сезон 2005/06 започна с неговото публично несъгласие с решението на мениджъра да го остави няколко мача извън игра. Моуриньо реагира решително и непоколебимо. Рикардо научи своя урок и отново бе несменяем титуляр в непробиваемата защита на „сините”. Той отново записва забележителна кампания, която завърши с победа над Манчестър Юнайтед и втора поредна спечелена титла. Като един от многото играчи на „сините”, участващи на Световното през 2006, Рикардо бе невинен при изгонването на Англия, но направи дузпа в срещата с Франция на полуфинала и Португалия отпадна от надпреварата. В следствие на напускането на Уилям Галас през лятото, съдбата на Челси зависеше от добрата форма на Рикардо в сърцето на отбраната на отбора. Евро 2008 не е толкова успешно за Карвальо, като Португалия отпада от Германия за 1/4 финалите. Сега Рикардо работи с бившия национален треньор на родината му, а и подписа нов договор с клуба, осигуряващ му престой в Челси до края на кариерата.