Bazilij se je najprej šolal v domači Cezareji, nato v Atenah. Tam je s svojim sošolcem Gregorijem Nazianškim navezal globoko prijateljstvo, ki je trajalo vse življenje. V grški prestolnici se je Bazilij izobrazil o vseh tedanjih vedah in si pridobil izvrstno znanje. Toda človeško znanje ga ni zadovoljilo. Po nekaj letih se je vrnil v Cezarejo. Tam se je oklenil svojega znanja in postal učitelj retorike. Prijala mu je človeška čast in slava. Nanj pa je vplivala njegova starejša sestra, ki mu je prikazala ničevost človeških časti in ga navdušila za iskanje večne modrosti. Tako je zrasla njegova odločitev za Palestine, Sirije in Mezopotamije, da bi se učil od raznih puščavnikov. Uvajal se je v asketsko življenje in postal goreč posnemovalec puščavnikov. Ob vrnitvi domov je razdelil svoje imetje revežem. Ko je spet odšel v samoto, so se mu pridružili še drugi asketi. Tako je Bazilij ustanovil samostansko skupnost. Iz te prve skupnosti so se kasneje razvile še druge, tudi v daljni okolici. V tem času so nastala Redovna pravila, ki so jih kasneje sprejeli skoraj vsi menihi na Vzhodu. Bazilij je ljubil uboge, bolne in zapostavljene. Posebno ljubezen je gojil do gobavcev. V predmestju Cezareje je zgradil veliko oskrbovalnico, ki je kasneje dobila ime Bazilijada. To je bilo mesto v malem. V njem so za uboge skrbeli menihi. Po njegovem vzoru so tudi drugje po Kapadokiji zgradili podobne ustanove. Kot zvest zagovornik nicejske veroizpovedi je moral Bazilij veliko pretrpeti od arijanskih škofov in posvetne oblasti, ki je bila naklonjena arijanizmu. Bil je pravzaprav edini katoliški škof na Vzhodu, ki je še kljuboval arijanskim pritiskom. Vsi ostali so bili po Atanazijevi smrti izgnani ali kako drugače onemogočeni. Znana Bazilijeva nasprotnika sta bila cesar Valens in njegov prefekt Modest. Cesar je po osebnem srečanju z Bazilijem preklical odlok o izgnanstvu. Bil je tudi velik delavec za edinost med Vzhodom in Zahodom, saj je imel stik z mnogimi vzhodnimi škofi in si dopisoval s papeži ter jih vabil na obiske. Bazilij je po mnogih naporih, strogem življenju in hudi bolezni jeter umrl leta 379. Na njegovem pogrebu je bila tako velika množica ljudi, da so nekateri v gneči umrli. Za njegove spise je splošno značilno, da jih preveva duh spokojnosti, miline, vedrine, izvirne modrosti, preprostosti in jasnosti. Varuje se nevarnosti uživanja v teološkem razpravljanju, zato razumsko dejavnost v teologiji vedno združuje z molitvijo. Slog je sočen in jedrnat. Besedilo bralca hitro prevzame in nasiti njegovega duha. Ko je bilo razrešeno kristološko vprašanje, se je pojavilo še pnevmatološko, o Svetem Duhu. Bazilij je v Božje narave. Nekateri so mu očitali, da nikjer izrecno ne izjavi, da je Sveti Duh Bog, a to je bilo izredno modro dejanje, saj čas za takšno izjavo še ni bil zrel. Kakor Sinu, se tudi Svetemu Duhu pripisuje istost božanstva, ista narava. Večina vzhodnih očetov skupaj z Bazilijem uči, da Sveti Duh izhaja iz Očeta po Sinu. Iz Očeta ne izhaja na način rojevanja, ampak na način diha – kot duh. Sveti Duh je posvečevalec. Ko Bazilij razlaga dogodek Jezusovega krsta, pravi, da Sveti Duh ne prihaja v Sina, ampak prihaja iz Sina, vanj ne vstopa, ampak izstopa. Sveti Duh vpliva tudi na človekov spoznavni doseg. Kolikor je človek čist, očiščen grehov, je sposoben za zrenje Duha. Takrat je odprt za delovanje Svetega Duha, ki človekovo spoznavno daljnosežnost povečuje in ga približuje Bogu. Človek v moči Svetega Duha vstopa v komunikacijo z neskončnim Bogom. Sveti Duh posvečuje, pobožanstvuje človeka. Bazilij Veliki Bazilij Veliki Bazilij Veliki Bazilij Veliki