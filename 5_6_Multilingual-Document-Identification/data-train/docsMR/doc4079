În prima sa fază, astronomia greacă nu se distingea de meteorologie, deoarece se credea cā fenomenele cereşti sunt o urmare a emanaţiei şi a evaporărilor de pe Pământ. Spre deosebire de asiro-babilonieni, care credeau că astrele sunt divinităţi, vechii greci au încercat să dea explicaţii fizice fenomenelor cereşti. Pentru prima dată într-un sistem de gândire au fost abandonate miturile şi superstiţiile în favoarea unui studiu sistematic şi al unui model al cerului. Primii filosofi care s-au arătat interesaţi de fenomenele astronomice au fost Anaximandros şi Anaximene, toţi trei fiind din Milet. Thales susţinea că Pământul pluteşte pe apă şi că stelele ar fi formate tot din apă. El a reuşit să prezică cu precizie o eclipsă solară, lucru ce i-a adus mare faimă. Gânditorii pitagoreici au intuit faptul că Pământul are forma unei sfere şi au explicat mişcările stelelor prin ideea că Pământul s-ar roti în jurul unui foc central, pe care însă nu îl indentificau ca fiind Soarele. planete şi se învârt în jurul unui foc, dar de pe pământ nu se poate vedea focul pentru că un obiect se învârte în jurul focului între pământ şi foc. Potrivit acestor afirmaţii, revoluţia pământului în jurul acestui foc este de 24 de ore. În anul 370 î.Hr. astronomul Eudoxus din Cnidus a spus că o sferă uriaşă se învârte în jurul pământului şi că în această sferă sunt mai multe sfere transparente interconectate. În 225 î.Ch. Eratostene, un student al lui Platon a calculat folosind un gnomon umbrele lăsate la Alexandria şi Syene în Egipt. De aici a mai fost numai un mic pas până la determinarea circumferinţei Terrei, estimată de acesta la 250000 de stadii. Dimensiunea unei stadii este relativă însă se presupune că a ajuns la un rezultat ce diferă cu circa 1000 km de valoarea actuală. Probabil cel mai original observator, Aristarchus din Samos, credea că Pământul se roteşte în jurul axei sale o dată la 24 de ore, şi, împreună cu alte planete în jurul Soarelui. Aristarchus a fost primul om care a calculat distanţa de la Terra la  Lunā şi la Soare. Acesta a ajuns la concluzia ca Soarele se afla la o distanţă de 19 ori mai departe decât Luna şi că este de circa 20 de ori mai mare decât aceasta. Din aceste rezultate  a dedus ca Terra trebuie sa orbiteze in jurul Soarelui deoarece n-ar avea sens ca un obiect mare să orbiteze în jurul unuia mai mic. Explicaţia sa a fost respinsă de cei mai mulţi filozofi greci, care priveau Pământul ca o planetă statică în jurul căreia se roteau celelate planete. În secolul al II-lea astronomii greci Hiparh şi Ptolemeu au folosit o serie de cercuri concentrice, cu Pământul aproape de centru pentru a reprezenta mişcarea generală a Soarelui, Lunii şi a planetelor în jurul zodiilor.  Pentru a explica variaţiile de viteză ale Soarelui şi Lunii şi regresia planetelor, ei au presupus că fiecare din aceste obiecte se roteşte în jurul unui al doilea cerc numit epiciclu centrat pe circumferinţa celui dintâi.  Au determinat poziţiile a aproximativ 1000 de stele de pe cer folosindu-se de această harta pentru a urmări mişcarea planetelor. Au creat mai multe cercuri concentrice, pământul fiind în centru, putând fi măsurată viteza soarelui şi a lunii. Pentru a explica variaţiile periodice în viteza soarelui, a lunii, şi ale altor corpuri cereşti, a fost necesară reprezentarea altor cercuri suplimentare fiecărei orbite în parte, denumite epicicluri, ajungându-se la circa 80 de asemenea orbite, reprezentare care intra în conflict cu datele matematice. Aceasta teorie este explicată de Ptolemeu în lucrarea sa, Almagesti, ), tradusă în 1400 d.Ch. în latină. Scrierile sale au rămas până în secolul al XVII-lea opera fundamentală a astronomiei europene.