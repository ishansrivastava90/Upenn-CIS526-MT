ჯგუფის დაარსების იდეა მომდინარეობს ორი ღამის ბარიდან, რომელიც განლაგებულია ვინიპეგში. ესენია Spectrum Cabaret და Blue Note Cafe, რომელიც კერტის რიდელს ეკუთვნის. 1980-იან წლებში რიდელმა და ბრედ რობერტსმა დააარსეს არც თუ სერიოზული ბარების ბენდი, სახელწოდებით Bad Brad Roberts and the St. James Rhythm Pigs. თუმცა, მოგვიანებით, მათ დაირქვეს Crash Test Dummies. მოგვიანებით ჯგუფის შეუერთდნენ ელენ რიდი და ბენჯამინ დერვილი. ჯორჯ უესტმა, ჯგუფის თავდაპირველმა ბას გიტარისტმა დატოვა კოლექტივი და მის ადგილას აღმოჩნდა დენ რობერტსი, ბრედის ძმა. რიდელს ჩაენაცვლა ვინს ლემბერტი, რომელმაც ასევე დატოვა ჯგუფი და საბოლოოდ, ადგილი დაუთმო მიტჩ დორჯს. ეს მოხდა დაახლოებით იმ პერიოდში, როდესაც გამოიცა ჯგუფის პირველი ალბომი The Ghosts that Haunt Me თუმცა, ალბომამდე God Shuffled His Feet ხუთეულს მსოფლიო მასშტაბით ცოტა თუ იცნობდა. ამერიკულ რადიოსადგურებზე აქტუალური იყო ახალი რადიოფორმატი, რომელიც გულისხმობდა ახალგაზრდობაზე გათვლილი ალტერნატიული როკის როტაციას. სადგურებმა ერთხმად აიტაცეს ახალი სინგლი "Mmm Mmm Mmm Mmm". ამის შედეგად, 1994 წლისათვის მხოლოდ აშშ ფარგლებით ახალი ალბომის 1 მილიონზე მეტი დისკი გაიყიდა, ჯგუფმა სამი გრემი დაიმსახურა და კიდევ სამი ჯუნო. დღემდე God Shuffled His Feet ხუთნახევარი მილიონი ასლის რაოდენობით არის გაყიდული. 1996 წელს გამოვიდა ჯგუფის მესამე სტუდიური დისკი A Worm's Life. კრიტიკოსების უკმაყოფილების მიუხედავად, მასაც დიდი წარმატება ხვდა წილად. კანადაში მან ერთი თვის განმავლობაში პლატინის სტატუსი მიიღო. Give Yourself A Hand, მათი მეოთხე ალბომი, გამოიცა 1999 წლის 23 მარტს. ეს ჯგუფისათვის ახალი ჟღერადობის და მუსიკალური სტილის ძიების პერიოდი იყო. ელენ რიდი აქ მხოლოდ სამ სიმღერაში მღეროდა, ხოლო ბრედ რობერტსი ფალცეტით მღეროდა რამდენიმე სხვა ნომერში. ალბომი უფრო მეტად იყო ორიენტირებული ელექტრონულ მუსიკაზე, ვიდრე ყველა წინა ნამუშევარი. შემოქმედებითი პაუზის დროს ბენჯამინ დერვილმა პირველმა გამოსცა სოლო ალბომი. ეს იყო პროექტი 01 და B. Darvill's Wild West Show''. იგი გამოიცა ბენჯამინის საკუთარ ლეიბლზე Husky Records და ბევრი დადებითი შეფასება მიიღო. 2000 წელს ჯგუფის კონტრაქტი კომპანიასთან BMG ამოიწურა. ლეიბლის წინაშე ვალდებულობების უქონლობის ფონზე მათ მშვიდად დაიწყეს მეხუთე სტუდიურ ალბომზე მუშაობა. იმავე წელს ბრედი ავტოავარიაში მოჰყვა, მაგრამ, მძიმე ტრავმის მიუხედავად გადარჩა. ჰოსპიტალში მან გაიცნო კენტ გრინი, დეივ მორტონი და დენი მაკკენზი. სწორედ მათთან ერთად მან ჩაწერა ალბომის I Don't Care That You Don't Mind რამდენიმე სიმღერა. მოგვიანებით პროექტით დაინტერესდნენ ქრეშ ტესტ დამის-ის წევრებიც და სწორედ ასე, ბრედის სოლო ალბომი ჯგუფის მორიგ სტუდიურ დისკად იქცა. ამ ალბომში ისინი დაუბრუნდნენ აკუსტიკურ მუსიკას. ბრედმა იგი პირველ დისკსაც კი შეადარა, თუმცა მისივე თქმით, I Don't Care That You Don't Mind უფრო მეტად ატმოსფერული იყო. 2001 წლის ბოლოს ელენ რიდმა გამოსცა საკუთარი სოლო ალბომი ''MapleMusic). 2002 წელს მოულოდნელად სოლო ალბომი მიტჩ დორჯმაც გამოსცა. ეს იყო As Trees Walking. ამ ალბომზე დორჯმა თავად დაუკრა ყველა ინსტრუმენტზე, ყდისათვის რამდენიმე ფოტოც გადაიღო და Prairie Music-ის პრემიაც მიიღო, საუკეთესო ინსტრუმენტული დისკის კატეგორიაში. ბრედმა, დენმა და ელენმა ჯგუფის ახალი ალბომი Jingle All The Way 2002 წლის ბოლოს გამოსცეს. ეს არის დისკი საშობაო სიმღერებით, რომელზეც ფანები დიდი ხნის განმავლობაში ბჭობდნენ და იცოდნენ, რომ ჯგუფი არაორდინალურ პროექტს ამზადებს. 2007 წლის 10 მაისს ინტერნეტში გამოჩნდა სინგლი "It's a Small Town", რომელიც საქველმოქმედო მიზნით დაიწერა. 2007 სექტემბერში ჯგუფის ვებ გვერდს დაემატა სპეციალური პოდკასტი, რომელიც მიზნად ისახავს ჯგუფის საუკეთესო სიმღერების კრებულის რეკლამას.