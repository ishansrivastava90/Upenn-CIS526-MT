קולה של ג'ני לינד הצטיין ביופיו כבר בילדותה. הרקדנית הראשית של האופרה המלכותית השבדית שמעה אותה שרה כשהייתה בת תשע, התרשמה מכשרונה ומן האפשרויות הגלומות בקולה והסדירה את קבלתה לבית הספר של התיאטרון המלכותי. ג'ני החלה להופיע על הבימה בגיל 10 ובגיל 17 הייתה מחביבות הקהל באופרה המלכותית. בגיל 20 הייתה חברה באקדמיה המלכותית של שבדיה וזמרת החצר של מלך שבדיה. בשנת 1847 נסעה למאיירבר. מכאן ואילך נחלה הצלחות גדולות בלונדון, מנצ'סטר, ליברפול, ברלין וסטוקהולם. בינואר 1849 הופיעה בנוריץ', אנגליה, בקונצרט שארגנה אגודת המקהלה של נוריץ'. העיר מצאה חן בעיניה במידה כזאת, שכעבור חודש שבה והופיעה שם ללא תמורה בשני קונצרטים. הכנסות הקונצרטים, בסך 1,253 לירות שטרלינג, נתרמו לצדקה וסייעו לרכישת בית לייסד בו בית חולים לילדים. ג'ני נחפזה להתארס עם קפטיין ג'ורג' ג'ונס האנגלי, אך דחתה את מועד כלולותיהם בגלל חילוקי דעות בפרטי הסכם הנישואים. בהיותה אשת עסקים תקיפה לא פחות משהייתה זמרת, התנגדה ג'ני בתוקף לתביעתו, שתפרוש מן הבימה ותשיר רק בכנסייה או למטרות צדקה. כמו כן דחתה על הסף סעיף בהסכם, שחייב אותה להעביר את כל הונה על שם ג'ורג'. בסופו של דבר היה זה ג'ורג' עצמו ששם לאל כל סיכוי לקיום הנישואים, כאשר נרדם באחד הערבים כשג'ני שרה לפניו. פגועה וזועמת, עזבה את אנגליה ונסעה לגרמניה בתקווה לשכוח את הארוס שהכזיב. בחורף 1849 - 1850 התקבלה ג'ני לינד כחברה באחוות סטודנטים גרמנית בגטינגן, האישה היחידה באחווה גרמנית קלאסית. חבריה לאגודה כינוה "ליידי ג'ני הקטנה". מסע הקונצרטים של לינד באמריקה נחל הצלחה רבתי והוושינגטון הייתה הראשונה להופיע בתיאטרון הלאומי המחודש. "האולם הלאומי החדש" הורחב להכיל 3,400 איש לקראת בואה וכוחות משטרה מוגברים נקראו לשמור על הסדר בקרב ההמונים, שצבאו על הקופות. מושב הקונגרס נדחה ושופטי בית המשפט העליון באו לשמוע את הקונצרט. בתקופת שהותה בארצות הברית, ב-5 בפברואר 1852 נישאה ג'ני לינד למלחין הגרמני אוטו גולדשמידט. ג'ני ואוטו חזרו יחדיו לאירופה במאי 1852 באותה אוניה שהביאה אותה לאמריקה. לזוג נולדו שלושה ילדים, ואלטר אוטו, שנולד בגרמניה ב-1853, ג'ני מריה קתרין נולדה ב-1857 באנגליה וארנסט סוונד דויד נולד ב-1861 באנגליה. ג'ני לינד נפטרה ב-2 בנובמבר 1887 ממחלת הסרטן ונקברה במאלוורן, וורסטרשייר. היא ציוותה חלק ניכר מהונה למלגות לימודים לסטודנטים שבדים.