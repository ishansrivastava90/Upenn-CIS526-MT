Ложани е село во Општина Струга. Светата вода "Пресвета Богородица”. Навистина ова звучи како дел од бајките, но доволно говори големата посетеност од цела Македонија па и пошироко, што сe одвива секој ПЕТОК. Има посетители од другите националности кои со голема верба кон Господ доаѓаат со дарови, леб и благо кај СВЕТАТА ВОДА да си го побараат лекот, односно да се замијат за ЗДРАВЈЕ. Величе Шумуликоски – гордоста на Ложани Ложани има гордост што може да се пофали по целиот свет,а тоа е фудбалската звезда позната во европа Величе Шумуликоски кој играјќи по фудбалските арени низ европа гордо ја преставува нашата држава. Роден во Струга на 24.04.1981 год. , уште како мал сите амбиции му беа во фудбалот  од играње фудбал со другарите во ложани па преку фудбалскиот клуб Караорман од струга во 1998 год ја започнува својата фудбалска кариера од каде заминува во  фудбалскиот клуб Публикум  Целје Словенија,со своите настапи во словенија доаѓаат понуди од многу европски клубови па така својата кариера ја продолжува во Чешка во фудбалскиот клуб Синот,но тука не престануваат апетитите на европските клубови за да  после  тој престој во Чешка желбита да го има меѓу своите редови му се исполнува на Зенит во санк петерзбург во Русија од каде преку своите настапи заминува во Турција во фудбалскиот клуб Бурса за да преку него замине во во земјата за која живеат за фудбалот во Англија во фудбалскиот клуб Ипсвич каде и моментално настапува. Со преку 72 настапи за националниот дрес може слободно да кажеме дека станува збор за играч кој пред се е човек,хуманист и другар и кој многу пати излегол во престрет на многу кои побарале помош, а да не заборавиме и тоа дека тој е еден од многуте кои сакаат искрено да помогнат  за Ложани.  Секогаш кога има подготовки или настапи за националниот дрес користи секој момент да дојде во Ложани да биде малку дома кај своите , да се види со другари,пријатели да се дружи малку зашто не треба да се заборави дека тој  беше и еден од најдобрите играорци кои играа во Фолклорниот ансамбл билјана. Секоја чест за ова наша фудбалска збезда и нека го следи патот на успехот а ние секогаш за него и секој како него  ке имаме место на ова наша страна да ги објавуваме сите добри дела и успеси. ФОЛКЛОРЕН АНСАМБЛ БИЛЈАНА Двата фолклорни ансамбли по традиција негуваат македонската народна песна и оро,особено песните и игрите од југозападниот дел на македонија,како основна јатка,извор и израз на традициите на својот македонски народ. Ложански сплет,Повардарие,Сплет од источна македонија,Тресеница,Комитско оро,Водарки,Осоговка,Седенка,Жетварки,Струшко-Охридските игри,Песни, игри од Егејска Македонија,Истерување на чумата,Калајџиското оро, Пирин, Копачија, Жетварки и други Македонски игри. Низ сите овие игри и ора доминира богатиот колорит и вез на женската и  машката народна носија,а посебно низ звукот на тапанот,гајдата и зурлите,пленува ритмичката кореографија и звукот на самата мелодија.Фолклорниот ансамбл Билјана е вистински афирматор на македонската народна песна и игра во земјава и во светот.Овој фолклорен ансамбл со своја програма и богатиот музички оркестар гостувал во повеќе земји на Европа и Африка каде на повеќе фестивали ги освојувал првите награди.Трагите на овој ансамбл навистина се неизбришани.За тоа најубаво сведочат гостиувањата во ,Бугарија,Полска,Р.Србија,Чехословачка,Германија,Египет,Холандија,Италија и други земји.