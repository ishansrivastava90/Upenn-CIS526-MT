Kauno centrinė elektrinė – pirmoji Lietuvoje viešoji centrinė elektrinė. Nuo 1913 m. dar vadinta Kauno dyzelinė elektrinė. Pagal sutartyje numatytą teisę E. du Velcas savo vietą užleido kitam belgui – R. F. Smatceriui ir 1899 m. rugsėjo 15 d. Kauno miesto dūma su pastarojo įgaliotiniu E. Mandeliu pasirašė naują Kauno miesto elektrinio apšvietimo sutartį ir elektrinės statytojui suteikė miesto elektrinio apšvietimo koncesiją 40-čiai m. nuo elektrinės paleidimo dienos. R. F. Smatceris įsipareigojo pastatyti modernią elektrinę, įrengti elektros skirstomąjį tinklą ir 75 elektros lempas gatvėms apšviesti. Derinant sutartį, komendantas ir pašto bei telegrafo valdyba iškėlė savo reikalavimus. Reikalauta elektros linijas tiesti kita gatvės puse, ten, kur orinės linijos susikerta su telegrafo linijomis, tarp linijų įrengti izoliuotus tinklelius, tiesti izoliuotą laidą ir t. t. Be to, sutartyje numatyta, kad pasibaigus koncesijos terminui, elektrinė turėjo pereiti miesto nuosavybei neatlyginamai. Išskyrus R. F. Smatcerį, visi jo įgaliotiniai ir elektrinės darbuotojai turėjo būti Rusijos piliečiai. 1900 m. sausio 8 d. elektrinė buvo užbaigta ir inventorizuota. Jai vadovauti ėmė pirmasis direktorius Eduardas Penžazas. Birželio mėn. direktoriaus pareigas pradėjo eiti J. Patvorovskis. Elektrinės veikloje aktyviai dalyvavo du stambiausieji Kauno mašinų gamybos ir metalo apdirbimo pramonės fabrikantai N. Rekošas ir R. Tilmansas. Nuo 1908 m. derybose R. F. Smatceriui atstovavo belgas G. Zonerhauzenas, o nuo 1912 m. elektrinės direktoriumi tapo kitas belgas – A. Langė. 1912 m. Kauno centrinė elektrinė jau priklausė belgų akcinei bendrovei „Compagnie d'Electricitė de Kaunas a Bruxelles“. Elektrinėje buvo sumontuoti keturi „Babkock – Wilcox“ garo katilai. Kiekvieno katilo kaitinamasis paviršius – 150 m² Katilinėje taip pat buvo įrengtas katilų maitinimo garinis siurblys, inžektoriai, 72 m³ talpos maitinamojo vandens bakas. Katilinė buvo naudojama ir dirbtuvėms – joje stovėjo frezavimo ir gręžimo staklės, elektros variklis šioms staklėms sukti, priekalas ir kiti remonto dirbtuvių įrengimai. Katilams maitinti elektrinė vandenį ėmė elektriniu siurbliu iš elektrinės teritorijoje iškasto 10 m gylio šulinio. Mašinų salėje buvo ir skirstomasis skydas iš trijų marmurinių plokščių, kuriame įrengti elektros generatorių ampermetrai, šuntiniai reostatai ir vienpoliai kirtikliai. Nuo skirstomojo skydo į miestą ėjo 14 iš elektrinės valdomų 110 V įtampos fiderių. Kiekvienas voltmetrą, reostatą lempoms uždegti ir švininius saugiklius. Akumuliatorių baterijos grandinėje buvo du automatiniai jungikliai, švininiai saugikliai, vienpoliai kirtikliai, ampermetrai ir voltmetrai. Skirstomajame skyde buvo ir laikrodis. Elektrinės raštinėje įrengtas signalizuojantis elektrinis laikrodis. Pastate švietė keturios 6 A Voltos lanko bei kaitinamosios lemputės. Kauno senamiestyje, Žaliakalnyje, Šančiuose, Aleksote, Panemunėje ir Vilijampolėje. Gatves numatyta apšviesti 25 ir 50 žvakių 344 kaitinamosiomis lemputėmis. Be to, elektrinėje numatyta įrengti dar tris 400 AG dyzelinius variklius. Pradėti naujų miesto rajonų elektrifikavimo ir elektrinės rekonstravimo darbai. Spartinti šiuos darbus reikalavo ir Kauno tvirtovės komendantas, nes elektros energijos skubiai reikėjo tvirtovės inžinerinėms dirbtuvėms Žaliakalnyje. 1921 m. elektrinė perėjo į Elektros šviesos gaminimo Kauno miestui apšviesti akcinės bendrovės rankas. 3-iojo dešimtmečio pradžioje elektrinė pradėta rekonstruoti ir moderninti. Pirmoji elektrinės ir tinklo restauracija atlikta 1921-1923 m. – rekonstruotas ir išplėstas skirstomasis tinklas, nutiesta 20 km kintamosios srovės 6 kV elektros tiekimo linijų bei įrengta 11 transformatorinių pastočių. Panemunės, Šančių, Aleksoto ir Vilijampolės gyventojams buvo tiekiama 6 kV įtampos kintamoji elektros srovė, transformuojama į 380/220 V įtampą. Elektra naudojosi 6000 abonentų. 1924 m. iš Kauno elektros energiją jau gavo Prienai ir Jonava. Moderninti ir plėsti centrinę elektrinę, kuri, pasibaigus koncesijos laikui, turėjo atitekti miesto savivaldybei, Belgijos kapitalistams buvo nenaudinga, o didėjant miesto elektros energijos poreikiams, reikėjo naujų pajėgumų. 1923 m. susikūrė Lietuvos rajoninių elektros stočių akcinė bendrovė, kurioje šeimininkavo tie patys Belgijos kapitalistai. Bendrovė nutarė statyti naują šiluminę elektrinę Petrašiūnuose. Lt už kilovatvalandę, o Kauno gyventojams ją pardavinėdavo po 1,35 Lt. Perparduodama elektros energiją Kauno centrinės elektrinės vardu, bendrovė gaudavo ne tik didžiulį pelną, bet ir dirbtinai didino šios elektrinės išperkamąją vertę. Kauno centrinė elektrinė vartotojams 1931 m. patiekė elektros energijos 28 kartus mažiau, o 1932 m. – net 60 kartų mažiau, negu Petrašiūnų elektrinė. Stiprėjantis visuomenės nepasitenkinimas dėl nepaprastai aukštos elektros energijos kainos 1933 m. kovo 12 d. Kaune išaugo į visuotinį elektros vartotojų streiką, kurio dėka elektros kaina buičiai buvo sumažinta 1,6 karto. 1944 m. prie Lietuvos artėjant tarybinei armijai, vokiečiai įsakė didesnes elektrines demontuoti ir išgabenti į Vokietiją, o ko neįmanoma išvežti – susprogdinti. 1944 m. liepos mėn. pabaigoje griuvėsiais virto ir seniausioji Lietuvos centrinė elektrinė – Kauno centrinė elektrinė. Tačiau energetikams pavyko iš Kauno centrinės elektrinės griuvėsių surinkti ir 1944 m. gruodžio 17 d. įjungti veikti vieną 500 kW galios dyzelį. Pradėjo veikti ir atstatytas miesto centro elektros skirstymo punktas. Kai buvo pastatytos Vilniaus termofikacinė elektrinė ir Kauno hidroelektrinė, Lietuva elektros pajėgumų nestokojo ir buvo galima pradėti galvoti apie neekonomiškai veikiančių elektrinių likimą. Energetikos ūkio valdyba 1959 m. likvidavo Kauno centrinę elektrinę. Kauno viešoji centrinė elektrinė, valdoma belgų kapitalistų, aukštomis elektros energijos kainomis alino krašto ekonomiką ir ypač sunkiai slėgė eilinį elektros energijos vartotoją. Tačiau jos įžiebta elektros šviesa viename iš stambiausių Lietuvos miestų tuo metu buvo reikšmingas techninės pažangos įvykis, teigiamai paveikęs miesto ūkinį ir kultūrinį gyvenimą.