Boyzone a fost înfiinţată în 1993 de către Louis Walsh, cunoscut ca manager al lui Johnny Logan şi al trupei Westlife. Înainte de a lansa un album, au făcut o celebră apariţie live la emisiunea RTÉ, The Late Late Show. Primul lor album, Said and Done, a fost lansat în 1995 iar următoarele două albume de studio au fost lansate în 1996 şi 1998. Au fost lansate şapte albume compilaţii, cel mai recent fiind B-Sides & Rarities, lansat în 2008. A doua lor interpretare, melodia lui Osmonds Love Me For A Reason a ajuns şi în topurile britanice, ocupând locul 2. Melodia a fost inclusă şi pe albumul lor de debut, Said and Done. Albumul a atins locul 1 atât în Irlanda cât şi în Regatul Unit. În 1999, compilaţia lor greatest hits - By Request - a fost lansată şi urmată de un alt turneu. În acest moment, Stephen Gately a declarat că este homosexual şi că este îndrăgostit de fostul membru Caught in the Act, Eloy de Jong. Tot în timpul acestui turneu, Ronan Keating a lansat primul său single solo, When You Say Nothing At All, o melodie a lui Alison Krauss pe care el a înregistrat-o pentru filmul Notting Hill. După şase ani petrecuţi împreună şi tensiuni tot mai puternice, membrii trupei au decis să puna capăt trupei Boyzone şi să înceapă cariere solo. Trupa a cântat pentru ultima dată împreună în ianuarie 2000. De la formarea trupei au vândut aproximativ 10 milioane de discuri. Toate cele 16 single-uri lansate de trupă au ajuns în Top 5 în Regatul Unit şi a fost prima trupă irlandeză care să aibă patru melodii numărul unu în topurile britanice. Turneul lor irlandez din 1998 a învins toate recordurile la vânzări când 35.000 de bilete au fost vândute în patru ore. În momentul lor de glorie, Boyzone era una dintre cele mai bine vândute trupe. Boyzone a deschis uşile pentru trupa Westlife. De la destrămarea trupei în 2000, Ronan Keating a început o carieră solo şi a lansat cinci albume, cu nenumărate hituri, cum ar fi When You Say Nothing At All şi If Tomorrow Never Comes. Stephen Gately a lansat un album solo cu succes mai modest şi desfăşoară în prezent o carieră de actor, în special în muzicalurile West End. Mikey Graham a început şi el o carieră solo şi lucrează în prezent ca producător muzical. Keith Duffy a apărut în telenovela britanică Coronation Street şi în numeroase piese de teatru din Irlanda şi Ţara Galilor. Shane Lynch a apărut recent la câteva emisiuni reality TV, cum ar fi Celebrity Love Island, Dream Team şi The Games. La şapte ani de la destrămarea din 2000, membrii trupei au avut succese mixte în carierele lor solo. Keating a rămas o forţă în industria muzicală şi a continuat să compună muzică şi să fie managerul altor trupe. Gately şi-a continuat cariera de actor, la fel şi Duffy. În 2003 au început să circule zvonuri despre o reuniune a trupei Boyzone. După succesul înregistrat de reuniunea trupei Take That şi turneul lor din 2006, aceste zvonuri au devenit realitate la începutul anului 2007 când s-a aflat că cei cinci membri şi Louis Walsh s-au înntâlnit în Dublin pentru a discuta şi organiza un turneu de revenire. În februarie 2007 au fost anunţate mai multe detalii legate de reuniune. Pe 8 aprilie 2007, câteva ziare britanice au anunţat că reuniunea a fost anulată din cauza lipsei investiţiilor financiare. Aceleaşi ziare au declarat că nicio casă de discuri sau niciun investitor nu garanta că trupa va avea acelaşi succes pe care l-a avut Take That. Pe 11 octombrie 2007, Louis Walsh a fost intervievat la The Graham Norton Show şi, când a fost întrebat despre o reuniune a trupei Boyzone, a răspuns "Aşa cred". Pe 5 noiembrie 2007, Ronan Keating a confirmat că Boyzone se va reuni pentru o apariţie specială la concertul anual de caritate, Children In Need, interpretând o suită a hiturilor lor, deşi nu a comentat despre posibilitatea unui nou turneu sau a unui album. Pe 14 noiembrie s-a confirmat că toţi cei cinci membri originali ai trupei Boyzone vor începe un turneu în luna mai, care va fi primul lor turneu după şapte ani. Ronan Keating, care a părăsit trupa pentru a începe o carieră solo, se va alătura trupei pentru o serie de concerte. Pe 16 noiembrie, toţi cei cinci membri ai trupei au făcut o apariţie la emisiunea Children In Need de pe BBC1, anunţând un turneu irlandez şi britanic în iunie 2008. Trupa a vândut 200.000 de bilete pentru turneu în trei ore. Ronan a asigurat fanii Boyzone că vor să îşi ia "foarte în serios" planurile de reuniune. Trupa a înregistrat un nou album ce va fi lansat la sfârşitul anului 2009. Pe 3 septembrie 2008, videoclipul piesei Love You Anyway a debutat pe canalul digital de muzică The Box. Melodia a fost difuzată primă dată pe 20 august 2008. Pe 6 octombrie 2008, Love You Anyway a intrat în topurile britanice pe locul cinci, devenind al şaptisprezecelea single consecutiv Top 5 pentru Boyzone.