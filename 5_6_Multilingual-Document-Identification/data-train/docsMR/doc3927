COSE DA VEDERE HÜLS Al mercato di Hüls, il più antico centro di queste interessanti località, e nelle strade adiacenti, si trovano alcuni rilevanti edifici. S.Cyriakus, un tempo chiesa conventuale – la costruzione medievale venne sostituita nel 1868-69 da Heinrich Wiethase con un edificio neogotico – possiede un matroneo artisticamente intagliato e stalli del coro. Ancora ben conservati sono i monasteri delle francescane del 1398 ed il convento di Santa Cecilia del 1422, i conventi di clausura di Hüls. Il castello di Hüls nella Herrenweg, che veniva menzionato già nel 1144, fu inizialmente sede dei Signori di Hüls, e dal 1689 ne sono rimaste solo alcune vestigia. UERDINGEN Uerdigen piace grazie alla regolare conformazione della città. Vanto principale della Markplatz sono le neoclassiche Herberzhäuser, con le caratteristiche inferriate a rosetta poste sopra ad un cornicione chiuso, nel modo in cui Balthasar Herberz costruì per sé e per i suoi due figli Jacob e Josef nel 1832. Oggi vi si trovano alloggiati il Municipio e una farmacia. Accanto alle Herberzhäuser, gioiello e richiamo della deliziosa Markplatz, si possono ammirare altre case cittadine risalenti al periodo che va dal XVII al XIX secolo. L’antico Municipio nella zona sud è una costruzione a cinque piani intonacata del 1725. Lo stemma sulla porta testimonia dei tempi in cui Uerdingen era ancora patrimonio della regione del Kurköln. A nord della Markplatz si trova l’antica locanda Bügeleisen. Di quella che era la Gasthauskapelle, risalente al XIV secolo, è stata rifatta la facciata nel XVIII secolo. La chiesa cattolica di San Pietro venne elevata a chiesa parrocchiale nel 1285. Quella che era la costruzione gotica precedente venne distrutta nel 1799 limitatamente alla torre occidentale, eretta separatamente negli anni 1381-83, e negli anni 1800-1803 sostituita con una sala in cotto. Questa venne rinnovata dopo pesanti distruzioni subite durante la guerra. Dell’antica fortificazione cittadina si sono conservate finora la parte meridionale e, di fronte al Reno, ancora una torre circolare a cinque piani risalente al XIV secolo presso il fossato interno, oltre ad una torretta sulla via della stazione. L’antico borgo arcivescovile, posto a sud ovest delle antiche mura cittadine, venne modificato nel 1839 in stile classicheggiante. Nel 1877 venne costruita una piccola fabbrica di colori da Edmund Ter Meer, figlio di una famiglia di tessitori della seta di Krefeld, dalla quale deriva l’odierno stabilimento della Bayer-Werke. Tramite la Rheinpromenade di Uerdingen si lascia l’ansa del Reno della stessa Uerdingen con le fabbriche Bayer che si affacciano sul ponte inaugurato nel 1936 e sulla riva opposta di Duisburg con le sue industrie di altiforni.