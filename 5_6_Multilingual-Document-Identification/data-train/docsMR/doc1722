ภาพ “พระแม่มารีแห่งโรซารี” ที่เขียนเสร็จราวปี เซซาเร เดสเต ดยุคแห่งโมเดนา ในปี ค.ศ. 1605 และทำการเขียนในเนเปิลส์ ภาพได้รับการมอบให้แก่วินเช็นโซที่ 1 กอนซากา ดยุคแห่งมานทัว ในปี ค.ศ. 1607 และต่อมาซื้อโดลกลุ่มศิลปินเฟลมมิชที่รวมทั้งปีเตอร์ พอล รูเบนส์เพื่อมอบให้แก่วัดโดมินิคันในอันท์เวิร์พ หัวเรื่องของภาพเป็นหัวเรื่องที่เกี่ยวกับลัทธิโดมินิคัน โดยมีนักบุญโดมินิคและนักบวชเผยแพร่ลัทธิ ในภาพพระแม่มารีทรงมีคำสั่งต่อนักบุญทางด้านขวาของพระองค์ผู้ถือสร้อยประคำ และนักบวชโดเมนิคันนักบุญปีเตอร์ผู้พลีชีพทางด้านขวา ข้างนักบุญปีเตอร์ผู้พลีชีพเป็นภาพนักคริสต์ศาสนวิทยาคนสำคัญของลัทธิโดเมนิคันนักบุญโทมัส อควีนาส พระแม่มารี, พระบุตร และนักบุญยืนรวมกันเป็นโครงรูปสามเหลี่ยมจากผู้ที่แต่งตัวแบบคลาสสิคที่คุกเข่ายื่นมือออกไปยังนักบุญโดมินิคอยู่ด้านหน้าของภาพ ขณะที่ผู้อุทิศทางด้านซ้ายของภาพสวมเสื่อคอจีบหันมาทางผู้ชมภาพ เสาทางด้านซ้ายและม่านเพิ่มความขึงขังเป็นทางการให้แก่ภาพ ความสำเร็จของภาพนี้อยู่ที่การประสานรูปทรงอันซับซ้อนเข้าด้วยกันอย่างมีประสิทธิภาพตามหลักการเขียนภาพแบบบาโรก