Lisica Zvitorepka je literarni lik v knjigi z naslovom Lisica Zvitorepka, ki jo je napisal Josip Brinar. Lisica Zvitorepka je bila nekega jutra strašno lačna, zato si je odšla poiskat hrano. Odšla je do petelinčka Petra, ki j eživel skupaj z drvarjem in mačkom Krnjavom na robu temnega gozda. Peter je bil velikokrat sam doma, saj sta bila člana njegove družine v gozdu. Za lisico je bil mladi, naivni petelinček lahek plen, saj ni ubogal mačka in njegovih svaril ter je lisici odprl. Ta ga je pohrustala s kostmi vred. Naslednjega jutra je bila lisica zopet lačna, zato je odšla na dvorišče. kjer sta prebivala stara Kokodajsa in petelin Grebenjak. Lisica je petelinu sladko prigovarjala, da je prišel bližje k njej, nato pa ga je pograbila in v gobcu odnesla v gozd. Ker pa je bil petelin bister, je ukanil lisico in ji ušel na vejo bližnje breze. Lisici ta dan res ni bil naklonjen, saj sta njene naklepe prepoznala tudi sinica ter maček Krnjav in ji namenila zasluženo kazen za njeno hudobijo. Lisica se je spoprijateljila tudi z volkom Lakotnikom. Skupaj sta lovila in volk je ne malokrat potegnil kratko zaradi ukan zvite lisice. Kjer sta se stikala gozd in pustopoljina, je stala ogromna skala imenovana Matjaževa peč. Tam sta nekega dne sedela kralj Miroljub in kraljica Krunoslava. Mimo sta prišla Zvitorepka in jazbec Dremuh. Kraljica je velela lisici, naj pride in s svojo zgodbo razvedri kralja. Čeprav nerada, je Zvitorepka kralju povedala pripovedko. Kralja je s svojim pripovedovanjem zelo nasmejala. Bila pa je lisica jezična in je levu dejala, da zadnje čase res slabo izgleda in da bi po njenem za zdravje potreboval, pri katerem izmed obrokov, tudi košček mesa, pa čeprav bi bilo to v nasprotju z zakonom, ki ga je postavil. Po prigovarjanju je lev popustil in lisico, skupaj z medvedom Miškom in volkom Lakotnikom, poslal po nekaj mesa za veličanstvo.  Trojica je skupaj ugnala pastirja in kralju prinesla bika. Zapletlo pa se je pri delitvi plena, saj je volk želel zase najboljši del, na koncu pa je zaradi požrešnosti ostal brez kakršnega koli grižljaja. Lisica pa je bila na koncu tista, ki se je mojstrsko lotila delitve hrane in se s tem dejanjem prikupila kralju Miroljubu. Lisica je bila tako strašno priljubljena pri levu. Vendar pa so kmalu po tem dogodku h kralju pričele prihajati gozdne živali. Vsaka izmed njih je imela pritožbo zoper lisice Zvitorepke. Ker kralj vsega tega ni mogel več poslušati, je odločil, da bo na dvoru priredil veliki zbor, kjer bodo Miroljubu vsi lahko zaupali, kakšne krivice so se jim dogodile. Živali so prišle od vsepovsod in se pritoževale nad lisičino hudobijo, hinavščino in zlobo. Lev jih je poslušal, nato pa počakal z obtožbo, saj so bili njegovi svetovalci mnenja, da je potrebno slišati tudi drugo plat zgodbe. Sklenili so, da na dvor privedejo lisico. Naprej je šel ponjo medved Miško, nato pa še maček Krnjav, vendar sta se ob vrnila na dvor brez lisice ter oba zelo poškodovana. Miroljub je postal res hud in je poslal ponjo še jazbeca Dremuha. Jazbec je dosegel, da je lisica z njim prišla na dvor. Tam so Zvitorepko navkljub besedičenju in izgovarjanju obsodili na smrt z obešanjem. Ko pa je lisica skoraj že stala na kraju usmrtitve, se je spomnila zvijače. Kraju je povedala izmišljeno zgodbo o skritem zakladu. levu je obljubila, da bo zanj odšla to dragocenost iskat, Miroljub oa jo je oprostil vsakršnega zločina. S spremljevalcema, zajcem Plahunom in ovnom Belinom, je odšla do svoje lisičine imenovane Huda luknja. V svojem brlogu je z zvijačo požrla Plahuna, zajčevo glavo pa nato po naivnem ovnu poslala na dvor. Ko je kralj uvidel, kaj se je zgodilo, je ponorel in zahteval, da naj Zvitorepko ubijejo. Vendar pa je imela lisica na dvoru prijetelja jazbeca Dremuha. Ta je takoj stekel k Zvitorepki in jo prepričal, naj pride pred dvor in se zagovarja. Lisico je tokrat stisnilo pri srcu, saj je doma imela tri mladičke. Vendar pa je premagala strah in z jazbecem odšla na dvor. Kralj je na svojem domu robantil in lisico želel takoj ubiti, vendar pa je Zvitorepka tudi tokrat imela srečo. Miroljub je bil namreč bolan in lisica se je domislila zgodbe o prstanu, ki naj bi ga po zajcu in ovnu poslala veličanstvu, da bi ta ozdravel. ko je pripovedovala in razlagala to laž, je v ospredje razburjen skočil volk Lakotnik in Zvitorepko izzval na dvoboj, ki naj bi pokazal, kdo laže in kdo govori resnico. Lisice tudi tokrat sreča ni zapustila in v dvoboju z volkom je zmagala. Po boju je kralju zaupala skrivni recept, ki naj bi pomagal ozdraviti njegovo bolezen. Lev je ozdravel, nato pa Zvitorepko nagradil z nazivom kraljeve svetovalke. In tako je lisica navkljub hinavščini, zlobi, laganju in zvijačam odnesla celo kožo, povrhu pa je bila še nagrajena.