ارغوان نام فارسی درختی است که در انگلیسی با نام Judas Tree آنرا می‌شناسند. ارغوان درختی است که جبرائیل در هیبت آن بر موسی نازل گردید. نام علمی این گیاه cercis siliquastrum است و به یونانی به آن sixia می گویند.ارغوان درختی است از خانواده پروانه آسا وازمشخصات بارز آن این است که این درخت در اول بهار میروید ودارای گلهای نیام که از مشخصه این تیره است می‌باشدوگلهای آن زودتر ازبرگهای آن درمیاید و دارای شاخه‌های متقابل می‌باشد. این نام در ایران به عنوان نام دختر نیز استفاده میشود. بلندی آن گاهی به12 متر هم می رسد، اما بیشتر به صورت درختچه است. ارغوان گیاه بومی سرزمین های جنوبی اروپا و جنوب غربی آسیاست و در ایران در شاهرود، كرمان، مازندران، گیلان، همدان، لرستان و فارس به صورت خودرو می روید. این درخت را به عنوان گیاه زینتی می كارند.در شهرهای شمالی ااستان خوزستان مانند دزفول ،شوشتر،مسجدسلیمان و هفت تپه نیز این گیاه به وفور یافت میشود اما زمان گلدهی آن اواسط زمستان است. برگهای ارغوان به شكل قلب، بدون كرك و دارای كناره های صاف است. گلهای این درخت در اوایل بهار، در گروه های3 تا6 تایی، روی شاخه ها و حتی روی ساقه اصلی، پیش از رشد برگها پدید می آیند و چون عده آنها بسیار زیاد است، منظره زیبایی به درخت می دهد. مزه گل ارغوان ترش و نسبتاً مطبوع است. از این رو در بعضی از كشورها گل ارغوان را همراه سالاد می خورند یا در بعضی از غذاها می ریزند. ارغوان در خاكهای آهكی پرقوت بهتررشد می كند و در برابر خشكی مقاوم است و به تابش مستقیم نور خورشید نیاز دارد. برای زیاد كردن این درخت، بذر آن را فروردین در هوای آزاد می كارند . این درخت را از راه پیوند و قلمه زدن نیز زیاد می كنند.ارغوان، درختی آشنا که مقاومتی بی‏نظیر دارد. این درخت هر جا که آب کم و خاک نامطلوب است سبز شده و محیط زیست ما راحیات بخشیده است. امروزه مراکز حفاظت از منابع طبیعی آن را برای حاشیه شهرها و روستاها توصیه نموده و حتی بعضی از مراکز دولتی نهال ارغوان را تولید و به طور رایگان در اختیار علاقه‏مندان قرار می‏دهند. این درخت در خاک‏های گچی و آهکی راحت رشد می‏کند و گرمای تند آفتاب و خشکی خاک را به آسانی تحمل می‏نماید. سرزمین مادری‏اش مناطق شرق مدیترانه است و در کشور ما گسترش زیادی دارد. اوایل «اردیبهشت»، ارغوان تماشایی‏ترین زمان خود را می‏گذراند. در این هنگام در حالی که شاخه‏ها هنوز بدون برگ هستند، گل‏های خوشه‏ای و صورتی‏رنگش به حالت آویخته ظاهر می‏شوند و سپس برگ‏های سبز و قلبی‏شکل، آن شاخه‏ها را زینت می‏بخشد. وقتی عمر گل‏ها به پایان رسید، بذرها در داخل محفظه‏هایی به نام نیام قرار گرفته و تمام طول سال روی شاخه‏ها باقی می‏مانند. شرایط مناسب برای کاشت ارغوان ارغوان، مناسبِ باغچه‏های بزرگ یا حاشیه کنار پیاده‏روهاست. این درخت به نورِ فروانِ آفتاب احتیاج دارد. از کاشت آن در محل‏های کم‏نور خودداری کنید. از سویی دیگر به سرما حساس است و مناسب مناطق سردسیر نیست. در عوض در مناطق مرکزی کشور و در حاشیه کویر به آسانی می‏روید. راز سلامتی این گیاه در قابل نفوذبودنِ خاک است، هر قدر خاک زهکش بهتری داشته باشد ارغوان سالم‏تر می‏ماند. این نکته نیز قابل یادآوری است که اگر در کنار دیوار غرس شود ممکن است ریشه‏های عمیقش به استحکام دیوارها آسیب برساند. کاشت نهال موقعی که درخت هنوز بدون گل و برگ و یا به اصطلاح در خواب زمستانه به سر می‏برد زمان مناسبی است که آن را به باغچه منتقل کنیم. حجم گودال باید مناسب با حجم ریشه باشد. قبل از انتقال نهال، ریشه‏های پوسیده آن را هرس کنید