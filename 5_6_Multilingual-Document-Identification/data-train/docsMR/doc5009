Концепція реформування вугільної галузі України - схвалено розпорядженням Кабінету Міністрів України                               від 14 травня 2008 р. N 737-р. Проте виконання    перелічених   документів   не   забезпечує  необхідних темпів реформування вугільної промисловості. Розвиткові  галузі  перешкоджає,  зокрема,  відсутність  ефективного власника,  розбалансування цін на товарну вугільну продукцію та продукцію, що  використовується  у її виробництві,  недостатній обсяг інвестицій. Основним чинником,   що   заважає   розвиткові   галузі,    є  недостатній  обсяг інвестицій,  який на сьогодні не дає можливості  забезпечити  випереджаюче  введення  в   експлуатацію   виробничих  потужностей.   Так,  протягом  2001-2007  років  загальна  потреба  вугільної промисловості   в   інвестиційних    коштах    становила  37,5 млрд.   гривень,  тоді  як  фактичний  обсяг  фінансування  з  державного бюджету  становив  лише   24,3   млрд.   гривень,   або  65 відсотків необхідного обсягу. Резюмується, що відсутність системного  підходу   до   реалізації   державної  політики  у  вугільній  галузі  є  однією з визначальних причин її  незадовільного стану. Реформування відносин власності Заходи, що   здійснюються   у   сфері   відносин   власності,  спрямовуються на системну приватизацію підприємств галузі. Основним методом приватизації вугільних підприємств і продажу  пакетів акцій є відкритий аукціонний продаж. Під приватизаційним лотом  розуміється  група  об'єктів,  яка  пропонується для продажу. Формула визначення стартової ціни лота  повинна  враховувати,  крім  балансової вартості об'єкта,  цінність вугільного родовища з  урахуванням   можливостей   збільшення   об'єму    вуглевидобутку,  очікувану    прибутковість    господарської    діяльності,   обсяг  інвестицій,  необхідний для забезпечення прибутковості,  фінансові  та соціальні зобов'язання підприємства, що приватизується.
