Marketingul viral Marketingul viral a aparut ca o nevoie fireasca de diversificare a modului in care este transmis mesajul publicitar astazi. Testat de mai bine de 5 ani in America, marketingul viral s-a dovedit mai eficient si mai rentabil decat publicitatea traditionala.  Marele avantaj al acestui mod de a face publicitate este reprezentat de faptul ca destinatarul nu se mai fereste pentru ca stie ca e manipulat, ci accepta cu placere mesajul, ba chiar il cauta si il transmite, din proprie initiativa pentru ca i se pare original, amuzant si demn de trimis prietenilor si cunoscutilor.  Aceasta solutie alternativa, mai eficienta decat orice forma traditionala de publicitate, utilizeaza Internetul, e-mail-ul, site-uri, blog-uri, forumuri, messenger, dar si sms-uri, spoturi pline de umor, jocuri, word-of-mouth si word-of-mouse.  Marketingul viral creeaza buzz, adica un zgomot care face ca brandul despre care se vorbeste sa fie o prezenta permanenta si continua in viata consumatorului. Campaniile virale se desfasoara in orice intervale de timp - scurte sau lungi- si au o forta de convingere uluitoare. Cu ajutorul lor publicul isi interiorizeaza mesajul si il asimileaza propriilor convingeri. Scurta istorie a marketingului viral In 1998 campania „Share a secret” a lui Dove cerea cumparatorilor de sapun Dove sa trimita numele si adresa unor prieteni care urmau sa primeasca o mostra din cunoscutul sapun. Cota de piata a lui Dove creste rapid cu 10%. In 1999 Half.com, o firma de comert pe Internet, schimba numele unui oras din Halfawy in Half.com. Site-ul a crescut de la 0 la 8 milioane de utilizatori in mai putin de 3 ani. In 2001 micul magazin de lenjerie intima Agent Provocateur lanseaza pe Internet o reclama cu Kylie Minogue in lenjerie intima. Clipul a fost copiat si transmis mai departe de 100 de milioane de ori. In 2008 spotul companiei Cadbury, Gorilla a salvat firma din mijlocul unor grave probleme de imagine. Reclama a fost postata si pe YouTube, unde a primit 500.000 de vizitatori in prima saptamana de la lansare. Marketing viral vs marketing traditional Marketingul viral este mai eficient decat cel traditional deoarece recomandarile vin de la oamenii care se aseamana si care au incredere unii in altii. Inainte, recomandarile veneau pe cai oficiale, despre care consumatorul stie ca sunt platite.  Marketingul viral se concentreaza mai mult pe consumator si mai putin pe produs. Este o forma de promovare mai credibila pentru ca oamenii nu au senzatia ca li se vinde ceva. Maketingul traditional pierde teren deoarece consumatorii au devenit imuni la majoritatea mesajelor.  Bugetele diferentiaza si ele cele doua tehnici, in conditiile in care costurile pentru realizarea unei campanii de marketing traditional sunt foarte mari. Mult mai eficient, marketingul viral are costuri scazute.  Nu in ultimul rand, mesajul viral este original si plin de umor in timp de marketingul traditional foloseste mesaje agresive, care deranjeaza consumatorul.