Het eerste seizoen van Westenwind startte op 25 februari 1999. Dit seizoen werd uitgezonden op RTL 4 op maandag- en donderdagavond om half negen. Enkele maanden later was dit seizoen in België te zien op VTM. De intro van Westenwind werd gezongen door zangeres Linda Wagenmakers. Ze zong het lied Laat me vrij om te gaan. De achtergrondmuziek van scènes werden gemonteerd door Hans van Eijck. In Nederland was Westenwind de eerste televisieserie waarin seksscènes te zien waren. Marco wil hoe dan ook weten hoe het kan komen dat hun werf failliet is gegaan. Hij geeft Jacob de schuld, omdat hij drie jaar geleden niet wilde verkopen. Marco vond dat de Noordermeers veel te dicht bij hun zaten. Samen met Jacob gaat Marco op zoek naar de achtergrond van het faillissement van de werf. Marco ontdekt dat het bedrijf waarmee hun werf in zee is gegaan, een dochterbedrijf van Noordermeer is. Als Marco 's nachts inbreekt, ontdekt hij dat Noordermeer hun bouwtekeningen hebben en hiermee een schip willen bouwen. Marco is van plan om er weer boven op te komen. Hij ontwerpt een schaalmodel en wint hiermee enkele opdrachtgevers die een schip bij de Graaf willen laten bouwen. Jacob weet hiermee de werf te redden, en is Marco hem daar erg dankbaar voor. Charlotte Noordermeer is niet meer gelukkig met haar man Pierre. Als Charlotte kennis maakt met Abdullah is ze meteen onder de indruk. Het loopt uit op een vrijpartij. Charlotte spreekt regelmatig met hem af. Hun affaire eindigt als Charlotte Abdullah probeert uit te horen over de De Graafwerf. Fleur Noordermeer heeft trouwplannen met Maurits Hulzebosch. Ze hebben samen een huis gekocht, en er lijkt niks mis te gaan. Maar dan komt Fleurs grote liefde Marco terug naar Nederland. Als Marco Fleur op zoekt, zoenen ze met elkaar. Op het laatst kan Fleur niet meer ontkennen dat ze verliefd is op Marco, en breekt voorgoed met Maurits. Als Pierre ontdekt dat Charlotte met verschillende mannen naar bed toe gaat, wil hij scheiden. Charlotte is een slechte moeder, ze geeft de opvoeding van Niels in handen van Pierre. Pierre ontdekt dat hij op mannen valt. Als Marleen wordt ontslagen wordt Felix Schippers aangesteld als de nieuwe secretaris van Max. Pierre valt meteen voor hem, en Felix blijkt ook nog homo te zijn. Als Pierre bekend maakt dat hij een relatie begint met Felix, hebben de Noordermeers hier problemen mee. Jacob de Graaf krijgt tijdens zijn werk op de werf een hartaanval. Na een aantal dagen in het ziekenhuis, besluit hij toch weer aan het werk te gaan. Jacob merkt dat hij het niet meer aan kan. Als Conny en Jacob samen in de auto zitten, krijgt hij opnieuw een hartaanval. Jacob wil dat Conny de werf voorzet. Sophie voelt zich erg eenzaam, nu Max alleen nog maar op de werf is. Ze besluit een drugsverslaafde, Kasper, in huis te nemen. Sophie wil hem helpen om van de drugs af te komen. Kasper doet alsof hij er mee stopt, maar steelt stiekem geld. Als Sophie her achter komt, zet ze hem uit huis. De volgende ochtend ligt Kasper in mekaar geslagen voor de deur. Sophie voelt zich schuldig en neemt hem alsnog weer in huis. Helaas heeft Kasper zijn streken niet verleerd. Sophie ziet in dat Kasper niet te helpen is, en zet hem voor de tweede keer uit huis. Dit had Sophie beter niet kunnen doen. Kasper gaat naar de luxueuze villa van Emma, en gijzelt Emma en Fleur. Kasper is helemaal door het lint, en gooit benzine over het lichaam van Fleur en Emma. Sophie is de enige die invloed heeft op Kasper, en zegt dat het allemaal goed komt. Uiteindelijk geeft Kasper zijn mes aan Sophie, en wordt Kasper in de boeien geslagen. Als Karel Fernhout zaken doet met de Graaf, neemt hij ook zijn zoon Edward mee. Sacha en Sam vinden hem maar een nerd. Edward is een goede zwemmer, en Sam wordt verliefd op hem. 'S nachts breken ze in bij het zwembad. Edward en Sam zijn smoorverliefd en hebben samen voor de eerste keer seks. Emma is trots dat haar werf de beurs op gaat...