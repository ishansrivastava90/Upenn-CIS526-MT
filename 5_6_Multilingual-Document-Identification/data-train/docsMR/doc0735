গোবর্ধন আশ হুগলির বেগমপুরের বাসিন্দা ছিলেন । তিনি চাষি পরিবারের সন্তান হওয়ায় অনেক কষ্টের ভিতর দিয়ে প্রতিষ্ঠা লাভ করতে হয়েছে । তিনি ১৯ বছর বয়েসে গভর্নমেন্ট আর্ট স্কুলে ভর্তি হন । সেখানে তিনি প্রিন্সিপাল পার্সি ব্রাউনের প্রিয় ছাত্র ছিলেন । চার বছর পর তিনি এই স্কুল ছেড়ে মাদ্রাজ আর্ট স্কুলে দেবীপ্রসাদ রায়চৌধুরীর কাছে কাজ শিখতে চলে যান । সেখানেও মনের মত কাজের সন্ধান না পেয়ে বছর খানেকের মধ্যে সেখান থেকে চলে আসেন । ১৯৩৩ খ্রিষ্টাব্দে তিনি অন্যান্য কয়েকজন তরুণ শিল্পীর সঙ্গে আর্ট রিবেল সেন্টার নামে একটি সংস্থা গঠন করেন । ১৯৪৪ থেকে ১৯৪৮ খ্রিষ্টাব্দের মধ্যে তিনি প্রথমে আগ্রা ফোর্টে সেন্ট্রাল অর্ডন্যান্স-এ সুপারভাইজার আর্টিস্ট হিসাবে এবং পরে ইনস্টিটিউট অফ আর্ট ইন্ডাস্ট্রি, ক্যালকাটায় চিফ আর্টিস্ট পদে চাকরি করেন। ১৯৫৩ থেকে ১৯৫৫ খ্রিষ্টাব্দ পর্যন্ত তিনি ইন্ডিয়ান আর্ট কলেজের অধ্যাপক পদে ছিলেন । চল্লিশের দশকে বাংলার মন্বন্তর তাঁর শিল্পকর্মের উপর গভীর প্রভাব ফেলেছিল । তাঁর জলরঙে আঁকা মন্বন্তরের ছবিগুলিতে কঠিন বাস্তবের নগ্ন রূপ ফুটে উঠেছিল । দিল্লিতে । তাঁর ছবির বিষয় ভাবনা এবং অঙ্কনের আঙ্গিক বারে বারে বদল হয়েছে । ১৯৮০ এবং ১৯৯০ এর দশকেও তাঁর ছবির একক প্রদর্শনী হয়েছে । গ্রামের শিশুদের জন্য তিনি চিত্রপিট বিদ্যায়তন নামে অবৈতনিক এক আর্ট স্কুল স্থাপন করেছিলেন । নব্যেন্দু চ্যাটার্জী তাঁর উপর ব্লিডিং ইন দ্য সান নামে একটি তথ্যচিত্র নির্মান করেছেন ।