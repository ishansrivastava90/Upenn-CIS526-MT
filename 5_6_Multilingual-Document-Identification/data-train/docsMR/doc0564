był japońskim Azuchi-Momoyama i wczesnym okresie Edo, spadkobiercą długiej linii potężnych Tōhoku i twórcą współczesnego miasta Sendai. Był też wybitnym taktykiem, z racji braku jednego oka nazywanym . W przeciągu pokoleń poprzedzających przyjście na świat Masamune ród Date zawarł liczne sojusze poprzez małżeństwa, ale w XV i XVI wieku rozgorzało wiele konfliktów o ziemie. Wkrótce po przejęciu przywództwa nad rodem przez Masamune ich wasal Ōuchi Sadatsuna przeszedł do obozu rodu Ashina z rejonu Aizu. Masamune wypowiedział wojnę rodowi Ashina, ale marsz jego wojsk został zatrzymany w Hibarze przez generała Ashinów Iwashiro Morikuniego, i Masamune został zmuszony do wycofania się z walki. Trzy miesiące później Masamune obległ twierdzę Ōuchiego w Otemori. Obrońcy zapłacili straszną cenę za zdradę – ok. 800 osób w różnym wieku poległo wówczas od miecza. Gdy wieść o rzezi dotarła do uszu Ōuchiego, podpalił on zamek Obama i salwował się ucieczką. Po niedoszłej bitwie udało się na krótko osiągnąć pokój z rodami Hatakeyama i Sōma. W roku 1589 Masamune pokonał Sōmów i przekupił Inawashiro Morikuniego, ważnego wasala rodu Ashina. Potem zebrał potężne siły i wyruszył prosto na kwaterę główną Ashinów w Kurokawie. Wojska obu armii spotkały się 5 czerwca pod Suriageharą. Bitwa zakończyła się całkowitym zwycięstwem sił rodu Date. Po pokonaniu Ashinów Masamune uczynił Aizu swoją bazą wypadową. W efekcie swoje poparcie dla rodu Date zgłosili Komine Yoshichika, Ishikawa Akimitsu i Iwaki Tsunetaka. Masamune miał już wówczas pod swoją kontrolą obszar obejmujący dzisiejszą prefekturę Fukushima i południowe rejony prefektur Yamagata i Miyagi, a jego wpływy obejmowały dodatkowo południowe Mutsu i część dzisiejszej prefektury Iwate. Tymczasem pogorszyły się i tak już nie najlepsze stosunki Masamune z Hideyoshim - w owym czasie ród Ashina podlegał kampaku, więc starcie z nimi stanowiło niejako wyzwanie rzucone Hideyoshiemu. Hideyoshi ponawiał wezwania, aby Masamune przyjechał do stolicy i złożył mu hołd, ale ten uparcie je ignorował. W międzyczasie pogorszeniu uległy stosunki Masamune z jego matką. Yoshihime nalegała, by Masamune ustapił z pozycji głowy rodu na rzecz młodszego brata, Kojiro. Niektórzy historycy twierdzą, że posunęła się nawet do próbu otrucia własnego syna. W rezultacie Masamune doprowadził do śmierci brata. Po tej tragedii jego matka schroniła się u swojego brata z rodu Mogami. W roku 1590 ceremonii herbacianej u poważanego przez kampaku Sen no Rikyū. Pomimo ciągłych podejrzeń Date Masamune przez większość czasu lojalnie służył Hideyoshiemu i Tokugawom. Brał udział zarówno w ekspedycji koreańskiej tego pierwszego jak i w oblężeniu Osaki po stronie Tokugawy Ieyasu. Kiedy Ieyasu leżał na łożu śmierci, Masamune odwiedził go jako jeden z ostatnich i odczytał mu fragment poezji zen. Masamune rozwinął handel w odległym, zaściankowym regionie Tōhoku. Z początku musiał odpierać ataki wrogich rodów, ale udało mu się przezwyciężyć przeciwności losu i na początku epoki Tokugawa zarządzał już jednym z największych lenn w kraju. Zbudował wiele pałaców i opracował wiele projetów mających na celu upiększenie regionu. Wiadomo też, że zachęcał cudzoziemców, aby przybywali na jego ziemie. Jest jednak mało prawdopodobne, by sam Masamune był chrześcijaninem. Wprawdzie ufundował i wysłał poselstwo do Europy celem nawiązania kontaktów z papieżem w Rzymie, ale prawdopodobnie kierowała nim chęć dostępu do nowych technologii, tak jak miało to miejse w przypadku innych daimyō takich jak Matsushimy w swoim słynnym haiku. W latach poprzedzających wydanie dekretu zakazującego chrześcijaństwa Masamune okazywał przychylność zagranicznym kupcom i misjonarzom, którym pozwalał nauczać w swojej prowincji. Doprowadził również do uwolnienia z rąk Tokugawy Ieyasu ojca Sotelo. Masamune pozwolił Sotelo i innym misjonarzom na wyznawanie swojej wiary i nauczanie chrześcijaństwa w regionie Tōhoku. Kiedy shōgunat Tokugawa zakazał chrześcijaństwa, Masamune musiał się podporządkować. Niektóre źródła sugerują jednak, że jego najstarsza córka, Iroha, była chrześcijanką.