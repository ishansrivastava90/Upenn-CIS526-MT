Az epizód kezdetén Michael és Sara arról tanakodnak, hogy mit fognak csinálni, ha ennek az egésznek vége. Közben Mahone hívja őket és értesíti, hogy a bombával valami nincs rendben, mert nem robban. Erre Michael közli Alex-szel, hogy akkor neki kell működésbe léptetnie. Christina feldúltan kérdezi Mahone-t, hogy miért nem működik a Scylla, aki úgy tesz, mintha nem tudná, miről van szó. Erre a nő megparancsolja Downeynak, hogy ölje meg Mahone-t, aki közben megpillantja a bomba biztosító gombját. Mahone-nak sikerül ártalmatlanítania Downeyt és megszöknie Lincolnnal, mielőtt felrobbanna a bomba. A hotelhez épp megérkezik Michael és Sara is. A nő Lincet kórházba vinné, aki azt mondja, hogy az felér a börtönnel. Habár az apartman felrobban, látjuk, hogy Christinát megvédte Downey teste, megmozdul a keze. Eközben Krantz megölni készül Zsebest, de megcsörren a telefon. Sara telefonja az. Zsebes veszi fel, a hívó fél pedig Sucre. Sucre tudni akarja, hol van Michael és Lincoln. Zsebes azt mondja, hogy az anyjukkal vannak. Van egy ötlete, hol lehetnek, de nem telefonon akarja elmondani. Találkozót beszélnek meg egy óra múlva a parkban. Krantz elküldi Zsebest egy másik emberével. A parkban Zsebes közli Sucréval, hogy csapdába sétált, mert nem egyedül van, ám döbbenten látja, hogy a másik ember már halott. Megpillantja C-Note-ot is, akik elkapják. C-Note felhívja a titokzatos megbízóját, és közli vele, hogy náluk van Sara mobilja, ahonnan egy bizonyos számot hívtak többször is. Csakis Michael lehet az. Krantznak sikerül kiszabadítania magát, ám rendőrök érkeznek és letartóztatják. Nem sokkal később Michael, Linc, aki megkapott minden kórházi ellátást, Mahone, Sucre, Sara és C-Note egy asztalnál ülnek Kellermannal, aki átnyújtja nekik az aláírandó papírokat. Aláírják, és végre mindegyikük szabad, akárcsak a szeretteik, akik biztonságban vannak, de még van egy utolsó dolog, amiről dönteniük kell. Zsebes is felmentést akar a segítségéért. Kellerman a többiekre bízza a döntést. Michael és Linc odamennek Zsebeshez, aki a folyosón várakozik. Megbocsátást és kegyelmet kér. Linc azt mondja, hogy szavaztak és kap egy rágógumit a börtönbe visszavezető útra. Ezek után Michaelt és Sarát láthatjuk, akik a parton sétálnak. Michael azt mondja, hogy a legjobb apa szeretne lenni. Mindketten nagyon boldogok. Ám hirtelen Michaelnek újabb orrvérzése támad. Ez csak egyet jelenthet. Michael azt mondja, jól van. Megölelik egymást, de látjuk, amint Sara sírni kezd. Washingtonban Kellerman képviselő lett, akit a sajtó szeret, ám a tömegből hirtelen előlép az egykori társának, Danny Hale-nek az özvegye, aki szembeköpi a sok ember és fényképező láttára. Kellerman beszáll az autójába, és látni, hogy megviseli a dolog. Zsebest pedig a Fox Riverben láthatjuk újra, amint meghallja, hogy az egyik rab a negativitás fogságáról beszél. A férfi egy könyvet tart a kezében a GATE vállalatról. Visszaemlékezve arra az életre, amit az a cég adhatott volna neki, Zsebes megparancsolja a férfinak, hogy soha többet nem akarja azt a könyvet látni. A többi elítélt fél Zsebestől, újra ő a rabok vezetője a börtönben, és láthatjuk, hogy újra fogják a zsebét, mint annak idején. Michael J. Scofield 1974. szeptember 8. – 2005. november 4. Férj, apa, testvér, nagybácsi, barát Az utolsó képsorok alatt a Spiritualized 'Lay it down slow' című száma hallható.
