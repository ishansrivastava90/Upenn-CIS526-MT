ซิงเกิ้ลแรกของวง Savage Garden คือ “I Want You” ที่ออกในเดือนกรกฎาคม ปี พ.ศ. 2539 ไต่ขึ้นไปถึงอันดับ 2 ในชาร์ทเพลงฮิตและตามด้วยเพลงอันดับ 1 ต่อเนื่องกันอีกสองเพลงได้แก่ “To the Moon and Back" และ "Truly Madly Deeply” เมื่ออัลบั้มแรกที่มีชื่อเดียวกับชื่อวงออกจำหน่ายในเดือนเมษายน ปี พ.ศ. 2540 ก็ขึ้นถึงอันดับ 1 ในชาร์ทอัลบั้มขายดีและติดอันดับอยู่เป็นเวลา 13 สัปดาห์ ซึ่งถือเป็นอัลบั้มของศิลปินชาวออสเตรเลียนที่ติดอยู่ในชาร์ทยาวนานที่สุดเป็นอันดับ 3 ส่วนอัลบั้มที่ 2 ก็ได้ “วอลเทอร์ อะฟานาเซียฟ” โปรดิวเซอร์มือทองเจ้าของรางวัลมากมาย มาทำงานเพลงอัลบั้ม Affirmation ให้กับวง Savage Garden โดยส่งซิงเกิ้ลแรกของอัลบั้มคือเพลง “I Knew I Loved You” ไต่ขึ้นถึงอันดับ 1 ในชาร์ทเพลงฮิตของสหรัฐอเมริกาในเดือนมกราคม ปี พ.ศ. 2543 ซึ่งถือเป็นเพลงที่สองที่ไต่ขึ้นไปถึงอันดับหนึ่งได้ SAVAGE GARDEN เป็นอีกหนึ่งวงนักร้องคู่ที่ประสบความสำเร็จมากที่สุดในประวัติศาสตร์ดนตรีป๊อบ และ ยังเป็นอีกหนึ่งศิลปินจากออสเตรเลียที่มีงานเพลงประสบความสำเร็จมากที่สุดตลอดกาล โดยได้รับการบันทึกเอาไว้ในหนังสือบันทึกสถิติโลกของ US Billboard Hot 100 Chart เป็นเวลาหนึ่งปีเต็ม และติดอันดับในชาร์ทอัลบั้มเพลงฮิตของอังกฤษถึง 5 ปีทั้งที่พวกเขาออกอัลบั้มเพียง 2 อัลบั้มเท่านั้น ดแดเรน เฮย์ส ดแดเรน เฮย์ส ดแดเรน เฮย์ส