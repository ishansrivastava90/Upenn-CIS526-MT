Ґрунти села чорноземні. Поблизу села виявлено археологічні пам'ятки підкарпатської культури шнурової кераміки. Відоме від 17 ст. На околицях села ріс дубовий ліс, площею 466 моргів, який був вирубаний австро-угорськими вояками під час Першої світової війни. Існує повір'я, що назва поселення походить від слова «медведі», яких було багато в цьому лісі. Поміщику належали найкращі родючі землі. В його користуванні були 959 моргів орної землі, 144 морги лугів і городів, 35 моргів пасовиськ і 466 моргів лісу. В користуванні селян було 1650 моргів орної землі, 195 моргів лугів і городів, 47 моргів пасовиськ. Селяни-бідняки працювали на поміщицьких землях за мізерну плату. В 1880 році в селі налічувалося 1055 мешканців, з них 137 працювали наймитами в пана. Населення в селі зростало, більше ставало малоземельних і безземельних селян. Становище селян було нестерпне. Змушені були платити великі податки та різні штрафи. На 1 січня 1915 року населення становило 1622 чоловіки. У користуванні поміщика Чайковського було 1050 моргів орної землі, 400 моргів лісу, 150 моргів сінокосу. Купці масово закуповували землі в розорених селян. Так, Бучацькому купцеві Ашкеназе на території села Медведівці належало 350 моргів орної землі і 50 моргів сінокосів. В селі не було ні клубу, ні бібліотеки, тільки однокласна школа. До «Просвіти» і читальня ім. Качковського, була одна корчма. На початку 20 століття посилюється еміграція в Пруссію, Канаду та США. У боях за Украї­ну, 1918—1920, брали участь Михайло Когут, Михайло Ґаздевич, Іван Вельґан, Онуфрей Вельґан, Федорій Ба­бій, Петро Гікавчук, Василь Мель­ник, Василь Давидяк, Микола Ган-кевич, Степан Гриньків. В 1925 році на території села був побудований млин, який належав панові Чайковському, у цьому селі працював один чоловік. В 1939 році на територію села прийшла радянська окупаці, конфіскувала поміщицькі землі розвинула тваринництво. Малоземельния селянам було роздано 220 га землі, 80 голів великої рогатої худоби, 27 голів свиней, 70 голів коней, 350 голів птиці. Був націоналізований і переданий державі спиртзавод, який належав панові. Працюють загальноосвітня школа І-ІІ ступенів, клуб, бібліотека, ФАП, ПАП «Медведівці», спиртзавод, медпункт. В селі є млин, 2 ставки, українська католицька і православна церковні громади, 4 магазини, бар, універсам.