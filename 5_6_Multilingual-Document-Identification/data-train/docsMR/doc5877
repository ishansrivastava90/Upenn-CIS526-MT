Al doilea război mondial a dus satului numeroase victime atât pe frontul de răsărit în bătăliile de la Cotul Donului şi stepele calmuce cât şi în cadrul coaliţiei antihitleriste. La numărul mare al celor căzuţi pe front se adaugă şi cei luaţi prizonieri, mulţi dintre ei nemaivăzând pământul satului natal. Drumul judeţean DJ 208E face legătura între comuna Tudora şi celelalte localităţi din judeţul Botoşani. Comuna Tudora este situată în partea de sud-vest a judeţului Botoşani, la poalele Masivului Dealul Mare, la 32 km distanţă faţă de municipiul Botoşani, centru administrativ şi politic al judeţului. Numărul total al locuitorilor din comuna Tudora este de 5800. Populaţia ocupată reprezintă 51, 83 % , adică 2736 persoane. Densitatea medie pe comună este de 72,22 loc / kmp. Mobilitatea teritorială a populaţiei a cunoscut oscilaţii caracteristice judeţului Botoşani în perioada de după 1960. Dacă în perioada până în anul 1960 migraţia definitivă a cunoscut valori reduse, în jur de 5 – 6%, datorită ritmului de dezvoltare a industriei în acea perioadă, cât şi posibilităţilor reduse de a găsi un loc de muncă în centrele urbane apropiate, după aceasta, creşte la 13,6% în 1970 pentru ca să depăşească 15%  în 1985, intrând în categoria celor cu intensitate foarte mare. După anul 1990 numărul plecărilor definitive se reduce sau chiar dispare. Perioada ultimului deceniu al secolului al XX-lea este caracterizată printr-o revenire masivă la baştină a persoanelor disponibilizate din industrie. Deplasările sezoniere care au avut o intensitate mare până în anul 1965 s-au redus considerabil, în prezent mai existând doar câteva fluxuri spre zonele viticole ale Vrancei şi Dobrogei în perioadele de tăieri şi recoltare Deplasările diurne, care au cunoscut o amploare deosebită în perioada 1970 – 1990 în cadrul izocronei de 50 min. spre Botoşani, Paşcani, Suceava, practic au devenit nule. Teritoriul comunei Tudora se înscrie în climatul temperat-continental. Temperaturile sunt mai scăzute în partea de est a localităţii, unde zonele sunt mai înalte. Temperatura medie anuală este de 7,4 grade Celsius. Circulaţia maselor de aer este determinată de evoluţia şi poziţia în timpul anului a centrilor barici. În partea de vest a satului – culoarul Siretului, circulaţia este caracteristică zonei de nord-est a ţării dar, în partea estică, formele majore de relief şi pădurea aduc modificări înseminate ale direcţiei vânturilor. În prezent în comuna Tudora funcţionează trei şcoli cu 6 localuri amenajate corespunzător cerinţelor actuale ale învăţământului modern, cu 3 laboratoare de fizică şi chimie, 2 laboratoare de informatică, 9 cabinete, 1 atelier de tricotaje, 1 atelier de tâmplărie, 1 sală de sport şi bază sportivă corespunzătoare. În comună există un cămin cultural construit în 1972 şi modernizat în 2000 care posedă o sală de spectacole cu 300 locuri şi bibliotecă cu 25 456 de volume împreună cu biblioteca şcolii. În cadrul căminului cultural funcţionează formaţii artistice cu prestigiu naţional, multe formaţii, printre care cea de dansuri bărbăteşti, formaţia de căiuţi, grupul vocal şi altele, participând la numeroase festivaluri folclorice interne şi internaţionale. Localitatea Tudora este o importantă vatră folclorică, cu datini şi obiceiuri de origine daco-romană. Jocul căiuţilor şi al caprei, jocul urşilor şi al mascaţilor, colindele şi urăturile sunt obiceiuri care fac deliciul localnicilor şi al oaspeţilor satului, de la Crăciun la Anul Nou. În comuna Tudora se găsesc două biserici şi se află în construcţie a treia
