گرجیان ایران یکی از گروه‌های قومیتی ساکن ایران هستند. آن‌ها بیشتر ساکن شهرستان فریدون‌شهر در استان اصفهان و نواحی ساحلی دریای خزر بويژه روستای قاسم آباد هستند. حملات صفویان با بهانه گسترش اسلام و جهاد با کفار صورت می‌گرفت اما در حقیقت علت اصلی حملات غارت کلیساهای گرجستان و اموال گرجیان و به اسارت گرفتن گرجیان و تصرف کردن سرزمینهای آباد گرجستان بود. به هرحال این حملات باعث پرشدن خزاین صفویان و خرابی گرجستان و آوارگی گرجیان می‌گردید. اوج حملات صفویان به گرجستان در عصر شاه‌عباس اول بود. وی و سردارانش به دفعات با بهانه‌های واهی به گرجستانی که عدم اتحاد حکام آن باعث ضعف آنان شده بود تاختند. در طی این حملات بیش از دویست هزار گرجی به ایران کوچانده شدند و نزدیک به همین تعداد نیز به قتل رسیدند. تنها در یکی از حملات شاه عباس به گرجستان وی بیرحمانه در مدت بیست روز ۱۳۰ هزار گرجی را به زور روانه ایران کرد و صدهزار نفر را نیز به قتل رساند. گرجیانی را که به ایران کوچانده شدند در نواحی مختلفی همانند مازندران فارس قزوین و اصفهان ساکن شدند. گرچه در طول زمان تنها گرجیان اصفهان و آن هم دسته‌ای که بعدها به فریدن کوچیدن گرجی باقی ماندند و بقیه به دلایل مختلفی زبان و فرهنگ خود را فراموش کردند. گرجیانی که روانة ایران شدند بدلیل لیاقت ذاتی و صداقت و شایستگی به سرعت پله‌های ترقی را پیمودند. بسیاری از آنها به بالاترین مقامات کشوری و لشکری دست یافتند که در منابع به لیست طویلی از امرا و حکام گرجی در عصر صفوی برمی‌خوریم. از معروفترین امرا و حکام گرجی که مصدر خدمات خدمات ارزشمندی برای ایران گردیدند می‌توان به ۱ – الله وردی خان اوند ایلادزه سازنه پل الله وردی خان مشهور به سیوسه پل و اولین سپهسالار شاه عباس و حاکم تمامی فارس ۲ – امام قلی خان پسر الله وردی خان فاتح هرمز و اخراج کنندة پرتغالیان و حاکم فارس اشاره کرد. بسیاری از گرجی‌ها نیز در زمینه ادبیات و نقاشی پیشرفت کردند به فرموده شاه عباس بزرگان خانواده‌های متوسط ارامنه کنار زاینده رود در قرب جوار شاهانه فرود آمدند ومردمان و زارع و فلاحت پیشه به قرأ چهار و فریدن روانه گشتند) ازشرحی که گذشت چنین نتیجه گیری می‌شودکه اولاً ارامنه وگرجیهای فریدن تاریخ آمدنشان در منطقه غرب فریدن نمی‌تواند از سال ۱۶۰۳ جلوتر باشد واگر همین سال را آغاز مسکون شدن گرجیها در فریدن به حساب آوریم بنابراین از سکونت آنها تاکنون ۳۷۱ سال می‌گذرد ثانیاً این افراد از بدو ورود به ایران مدتی در مازندران وزمانی دراصفهان ساکن بوده‌اند وبعد به این منطقه آمده‌اند سوماً همه این خانواده‌ها شغل مهمشان کشاورزی بوده چنانکه هم اکنون تاحدود زیادی تغییر شغل نداده اند. لازم به یادآوری است که اصل منشأ تمام گرجیها از جمهوری گرجستان شوروی است که در دامنه‌های کوهستان غربی قفقاز درکنار دزیای سیاه قرار گرفته وتا زمان پادشاهی فتحعلی شاه قاجار در بیشتر ادوار یکی از سرزمینهای ایران به حساب می‌آمده چنانکه سلاله‌های اشکانی درآنجا حکومت کرده اند. جنبشهای مهاجرت گرجیهای منطقه فریدن علل مختلفی می‌توند داشته باشد، ومهاجرت فصلی ودائمی گرجیان به شهرستانهای داخلی کشور وتهران وهمچنین مهاجرت آنها به جمهوری گرجستان در سالهای اخیر بیشتر معلول دو علت است یکی علت اقتصادی ودیگری علت دموگرافیک است که هرکدام ناشی از عوامل چندی به وجود آمده اند. از عوامل دیگری که باعث مهاجرت می‌شود علل دموگرافیک است یعنی تا اندازه‌ای می‌توان گفت که نفوذ افراد غیرگرجی در منطقه و افزایش جمعیت نیز در امر مهاجرت گرجیها تأثیر به سزایی گذاشته است چنانکه حدود ۹۵ درصد مغازه داران و پیشه وران را افراد غیر گرجی تشکیل می‌دهند، اینها با دادن وام با بهره‌های زیاد به کشاورزان و پیش خرید محصولات آنها با بهای نازل و فروختن اجناس با قیمتهای گران بر فقر و فاقه گرجیها افزوده اند. ازدیاد جمعیت و نفوذ افراد غیر بومی در منطقه باعث شده است که زمینهای زراعتی ناحیه را به عناوین مختلف، مغازه داران و پیشه وران اصفهانی و خوانساری مالک شوند چنانکه تا چند سال پیش بزرگ‌ترین مالکین منطقه، افراد غیر گرجی بودند و گرجیها بیشتر رعیت بودند و اجاره می‌پرداختند و این وضع باعث عدم علاقه گرجیها به زمین و کشاورزی ودر نتیجه مهاجرت بوده است. با زبان نرم و دلجویی زود تابع می‌شوند ولی کمتر با خشونت و زور تسلیم می‌گردند. گرجیهای فریدونشهر نه تنها زبان خود را فراموش نکرده‌اند بلکه افرادی هم که از تیره‌های دیگر به این محل آمده‌اند زبان گرجی را خوب یاد گرفته‌اند. طلاق را کاری زشت دانسته و کمتر به آن دست می‌زنند. زنان در این مورد می‌گویند زن که با جشن و سرور عروسی به خانه شوهر می‌رود باید با تابوت و شیون از خانه شوهر خارج گردد. اصولاً معتقد به یک همسری بوده و به مردانی که بیش از یک زن انتخاب می‌کنند و یا زن خود را طلاق می‌دهند به دیده حقارت می‌نگرند و آنها را افرادی ناباب قلمداد می‌کنند. مشاغلی نظیر آسیابانی، حمامی، قصابی و سلمانی مشاغل را مشاغل بد دانسته و کشاورزی را بهترین شغل می‌دانند و از همین جهت ۹۹% گرجیهای فریدونشهر به شغل کشاورزی توأم با دامپروری اشتغال دارند. اکثریت خانواده‌ها هنوز به صورت گسترده به فعالیت کشاورزی و دامپروری مشترک مشغول هستند. این خانواده‌ها اغلب از پدر و مادر با فرزندان و زن و فرزندان پسران آنها تشکیل می‌شود. در این خانواده‌ها پدر بزرگ و مادر بزرگ دارای اهمیت و احترام خاصی هستند. اداره خانواده به عهده پدر بزرگ و در صورت نبودن او پسر بزرگ‌تر او اصولاً درآمد و مخارج خانواده را به عهده می‌گیرد. در همه خانواده‌ها اصولاً زن متکی به شوهر بوده و با این که زن نیز کار می‌کند شوهر تأمین مخارج زن و فرزندان را وظیفه شخصی خود می‌داند. اعتقاد به سرنوشت فوق العاده زیاد است. ارث بردن و جلوگیری از تولید نسل را کاری زشت و ناروا می‌دانند.