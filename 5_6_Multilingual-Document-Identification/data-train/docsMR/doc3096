Il film è stato premiato al Toronto International Film Festival nel 2005 e distribuito in Canada nel Novembre dello stesso anno, e in India nel 2007. Nei ruoli principali Seema Biswas, Lisa Ray, John Abraham e Sarala Kariyawasam, affiancati da Kulbhushan Kharbanda, Waheeda Rehman, Raghuvir Yadav e Vinay Pathak. La colonna sonora è di Michael Danna e le canzoni composte per il film sono di A.R. Rahman coi testi di Sukhwinder Singh. Il direttore della fotografia è Giles Nuttgens, che ha lavorato con Mehta in molti suoi film. Secondo la tradizione di quel tempo, dare in spose bambine e adolescenti a uomini più anziani era comune in alcune parti dell'India. Quando un uomo proveniente da una famiglia hindu ortodossa muore la sua giovane vedova viene obbligata a passare il resto della sua vita in un ashram per vedove per fare ammenda per i peccati commessi nella sua  vita precedente, che si credono essere la causa della morte del marito. Chuyia pensa che il suo soggiorno sia temporaneo e che sua madre verrà a portarla via. Con questa idea ben fissa nella mente e la tolleranza da parte della maggior parte delle altre vedove per alcuni suoi comportamenti non convenzionali, ella si adatta velocemente alla sua nuova vita. Madhumati la inizia con rigore alla vedovanza. Kalyani non riesce a levarsi dalla testa il giovane che ha incontrato ai ghat e inizia a rifiutarsi di obbedire a Madhumati e ai suoi "clienti". Nel frattempo, Narayan pensa a come organizzare un incontro chiaramente proibito. Riesce a contattare Kalyani grazie a Chuyia che fa da messaggera e trova un modo per incontrarla. Durante un giro nella parte inglese della città a bordo di un carretto coperto le dichiara la sua intenzione di portarla con sè a Calcutta. Kalyani ritorna all'ashram e rivela a Chuyia il loro progetto di matrimonio, la quale è emozionata al pensiero di una festa nuziale durante la quale si possono mangiare così tanti dolci e cibi proibiti. Uno dei compiti di Chuyia è massaggiare le grasse gambe di Madhumati, cosa che fa camminando sul suo corpo molliccio. Parlandole di tutti i puri che avrebbe potuto mangiare al loro imminente matrimonio spiffera il segreto della giovane coppia a Madhumati. Di conseguenza, scoppia l'inferno nella casa delle vedove. Improvvisamente le resistenze di Kalyani ad essere trghettate attraverso le acque dalla ruffiana di Madhumati hanno un senso. Non solo Madhumati ha perso la sua fonte di guadagno ma inoltre la disgrazia che una vedova si risposi avrebbe tutte condannate a rinascere sciacalli per sette volte. Madhumati irrompe minacciosamente nell'alloggio di Kalyani, la getta a terra, taglia i suoi lunghi capelli neri e la rinchiude. Shakuntala, tra le proteste delle altre vedove, apre la porta della stanza di Kalyani. È un silenzioso atto di ribellione che lascia tutte senza parole. Kalyani fugge dalla casa, inseguita dalla dalla prorompente voce di Madhumati. Kalyani si reca ai ghat a lavarsi poi al tempio deserto dove l'attende Narayan. Narayan le chiede sussurrando se vuole diventare la sua sposa. La traghetta poi verso casa dei suoi genitori ma, avvicinandosi alla casa del padre del giovane, Kalyani inizia a riconoscere il porticato e chiede a Narayan come si chiami suo padre. Egli risponde  ma è perplesso quando Kalyani gli chiede di girare la barca e tornare indietro, non riuscendo a spiegare perché avesse cambiato idea. Madhumati manda Chuyia con Gulabi come nuova prostituta per il padre di Narayan. Shakuntala lo scopre e corre via tentando di evitare il peggio ma raggiunge le rive del fiume giusto in tempo per il ritorno di Chuyia. Passa lì la notte cullando la piccola Chuyia. Camminando per la città con la bambina, trumatizzata, in braccio viene a sapere che Gandhi si trova alla stazione ferroviaria, pronto a lasciare la città. Intuitivamente segue la folla che va a ricevere le sue benedizioni prima della sua partenza. Mentre il treno sta lasciando la stazione Shakuntala lo insegue chiedendo ad alcune persone, in un atto di disperazione, di portare Chuyia con loro e di affidarla alla custodia di Gandhi. Poi riconosce Narayan sul treno e in un ultimo sforzo riesce a lasciargli Chuyia. Il treno si allontana portando Chuyia verso un futuro migliore col nuovo nome di Neha. Originariamente, la Mehta intendeva girare Water nel febbraio del 2000 con gli attori Fire'', aveva già attratto l'ostilità dei gruppi hindu più conservatori che muovevano obiezioni contro il soggetto del film e il ritratto negativo che faceva delle famiglie conservatrici. I contestatori organizzarono proteste e assaltarono i cinema che trasmettevano il film.