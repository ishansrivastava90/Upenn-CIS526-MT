Keluarga Mahfouz merupakan keluarga Islam warak dan Mahfouz menerima didikan Islam secara tuntas. Revolusi Mesir 1919 memberi kesan kuat pada Mahfouz, walaupun pada masa itu hanya berumur tujuh tahun. Daripada tingkap, dia sering terlihat tentera Britain menembak penunjuk perasaan tidak kira lelaki dan wanita. Britain menjajah Mesir ketika itu. Selepas menyempurnakan pendidikan menengahnya, Naguib Mahfouz memasuki Universiti Raja Fouad I, kini dikenali sebagai Universiti Kaherah dalam jurusan falsafah. Pada 1936, dia menyambung pelajaran peringkat sarjana . Seterusnya dia memutuskan untuk menjadi penulis profesional. Naguib Mahfouz kemudiannya menjadi wartawan akhbar er-Risala, dan menyumbang artikel di el-Hilal dan Al-Ahram. Orang Mesir sangat meminati rencana beliau khususnya idea-idea sains dan sosialisme dalam 1930-an seperti tulisan Salama Moussa. Mahfouz menjadi Menteri Agama di Mesir. Kemudian di Kementerian Kebudayaan dan dan membangunkan industri perfileman Mesir dan kelihatan mempunyai unsur-unsur ateisme. Beliau berhasil menulis 34 buah novel, lebih 350 cerpen, berdozen skrip filem dan lima drama. Kebanyakan hasil karyanya telah difilemkan. Naguib Mahfouz meninggalkan jawatannya sebagai Pengarah Penapisan Filem .Dia menjadi editor untuk akhbar terkemuka el-Ahram pada 1969 . Dia juga seorang ahli lembaga Dar el-Ma'aref , sebuah firma penerbitan. Kebanyakan novelnya telah disiarkan secara bersiri dalam el-Ahram, dan tulisannya juga muncul dalam ruangan mingguannya, "Sudut Pandangan". Sebelum mendapat Anugerah Nobel , hanya beberapa novelnya terkenal di dunia Barat. Mahfouz membujang sehingga umur 43. Baginya perkahwinan akan menyekat bakat sasteranya. Pada 1954, dia berkahwin dengan wanita Mesir dan mendapat dua anak perempuan. Mahfouz menyokong usaha Presiden Mesir Anwar Sadat untuk menjayakan Perjanjian Camp David dengan Israel pada 1978. Buku-bukunya diharamkan di beberapa negara Arab sehingga selepas dia memenangi hadiah Nobel. Dia mempertahankan penulis / novelis Salman Rushdie selepas Ayatollah Ruhollah Khomeini menghukum hukuman mati ke atas Salman Rushdie. Novel 'Satanic Verses' dianggap "menghina" keutuhan sejarah Islam. Mahfouz percaya kepada kebebasan bersuara walaupun tidak selari dengan Rushdie. Dia mengutuk fatwa yang dikeluarkan oleh Ayatollah Khomeini dan menggelar Khomeini sebagai 'pengganas'. Dia juga menyertai 80 intelektual lain mengecam hukuman bunuh yang dikenakan terhadap penulis . Kontroversi novel Satanic Verses turut dialami novel Naguin bertajuk 'Children of Gebelawi. Ancaman bunuh terhadap Mahfouz dikeluarkan oleh syeikh buta, bernama Omar Abdul-Rahman. Sejak itu Naguib diberi perlindungan polis.Pada 1994 pelampau Islam hampir berjaya membunuh novelis berumur 82 tahun ini dengan menikam leher ketika beliau berada di luar rumah di Kaherah. Dia terselamat tetapi saraf-saraf tangan kanannya terjejas teruk. Selepas insiden itu Mahfouz tidak mampu lagi untuk menulis .Dia hidup dengan dikawal pengawal peribadi setiap masa. Awal 2006, novel beliau dicetak di Mesir dengan prakata oleh Ahmad Kamal Aboul-Magd. Pada saat-saat kematiannya, Mahfouz dianugerah Nobel Kesusasteraan setaraf dengan Bertrand Russell dan Halldor Laxness. Tokoh ini sesatunya penulis Arab yang berjaya mendapat anugerah seperti itu. Pada Julai 2006, Mahfouz cedera di kepala setelah jatuh dan membawa kepada kematiannya pada 30 Ogos 2006 di Hospital Kaherah. Walaupu hampir buta di saat-saat tuanya dia terus juga menulis. Dia sukar memegang sebatang pen atau sebatang pensel. Dia juga terpaksa meninggalkan tabiat hariannya bertemu rakan-rakannya di kedai kopi. Dia mengidap ulser berdarah, kegagalan buah pinggang dan serangan jantung. Mahfouz diberi pengkebumian negara dengan iringan tentera pada 31 Ogos 2006 di Kaherah. Jenazahnya dikebumikan di perkarangan Masjid el-Rashdan , pinggir Kaherah. Mahfouz memaparkan pembangunan negara Merir abad 20. Dia menggabungkan pengaruh kebudayaan Barat dan Timur.Antaranya ialah kisah detektif barat, klasik Rusia, dan penulis-penulis modenis seperti Proust, Frank Kafka dan Joyce. Naguib sangat menyokong semangat nasionalisme Mesir dalam kebanyakan karyanya.Semua itu ditonjolkan pada sebelum Perang Dunia II dan era Parti Wafd. Dia juga tertarik dengan fahaman sosialis dan demokratik pada zaman belianya.Aliran sosialis amat jelas dalam novel Al-Khalili dan New Cairo. Naguib menyenangi aliran sosialisme dan demokrasi dan membenci ekstremisme Islam dan radikal Islam di Mesir. Dia mengenali Sayyid Qutb semasa muda belia. Dia mengkritik fundamentalisme Islam.Sayyid Qutb adalah pembina aliran persaudaraan Islam. Sayyid Qutb telah mengenali bakat penulisan Mahfouz pada 1940-an. Naguib Mahfouz melawat Qutb ketika terlantar di hospital iaitu pada 1960-an iaitu di akhir hayat Qutb.Dalam novel semi autobiografi bertajuk 'Mirror' , Naguib menggambarkan wajah Sayyid Qutb dari sudut negatif. Dia sangat kecewa dengan Revolusi 1952 dan kekalahan Mesir Perang Enam Hari 1967. Dia menentang revolusi 1957 kerana bertentangan dengan prinsip hidup beliau.
