Pagal tradicinį politinį spektrą, Tėvynės Sąjunga yra dešinioji politinė jėga. Ji pasisako už patriotizmo ir pilietiškumo ugdymą, tradicines šeimos ir tautines vertybes. Tėvynės sąjunga įkurta Sąjūdžio politinės veiklos tęsėja. Ji turėjo daugumą 1996-2000 m. kadencijos Seime, o 2000-2004 m. ir 2004-2008 m. kadencijose iškovojo mažiau vietų ir nedalyvavo valdančiosiose koalicijose. Laimos Andrikienės, Irenos Andriukaitienės, Vidmanto Žiemelio iniciatyva įkurta Lietuvos dešiniųjų sąjungą. Krikščionių konservatorių socialinę sąjungą). Lietuvos dešiniųjų sąjungos suvažiavimai pritarė nutarimams dėl partijų jungimosi. 2004 m. vasario 7 d. Tėvynės Sąjungai susijungus su Lietuvos politinių kalinių ir tremtinių sąjunga, ji tapo didžiausia Lietuvoje politine partija. 2008 m. vasario 24 d. Lietuvių tautininkų sąjungos ir kovo 11 d. Tėvynės sąjungos suvažiavimai patvirtino Lietuvių tautininkų sąjungos prisijungimą prie Tėvynės sąjungos. Krikščioniškųjų demokratų frakcijos steigimo deklaracija buvo buvo priimta 2003 m. gegužės 25 d. vykusiame Tėvynės sąjungos VI-ajame suvažiavime. Frakcija sukurta siekiant išryškinti Tėvynės sąjungos krikščionišką matmenį. Jos steigiamoji konferencija įvyko 2003 m. rugsėjo 27 d. Frakcija siekia stiprinti krikščioniškomis vertybėmis grindžiamą demokratiją, skatinti krikščioniškos demokratijos idėjų sklaidą Lietuvoje bei siekti stipresnės jų išraiškos TS politinėje veikloje, skleisti krikščioniško socialinio mokymo nuostatas visuomenėje, supažindinti su Europos liaudies partijos principais ir veikla, bei tęsti Lietuvos krikščioniškos demokratijos tradicijas. Politinių kalinių ir tremtinių frakcija įsteigta 2007 m. vasario 7 d. Politinių kalinių ir tremtinių konferencijoje. Tai - Tėvynės Sąjungos struktūrinis padalinys, vienijantis ir atstovaujantis TS narius – buvusius pasipriešinimo okupacijoms dalyvius, politinius kalinius ir tremtinius bei kitus TS narius, puoselėjančius tautines ir krikščioniškąsias vertybes. Ypatingai svarbiu uždaviniu frakcija laiko sovietinės okupacijos ir komunizmo genocido pasekmių įveikimą, istorinės tiesos apie pasipriešinimą okupacijoms atskleidimą, tautos kovos su okupantais už nepriklausomybę atminimo įamžinimą. Pirmuoju Frakcijos pirmininku išrinktas dr. Povilas Jakučionis, 2007 m. spalio 27 d. Frakcijos konferencijoje pirmininke išrinkta V. V. Margevičienė. Tautininkų frakcija įkurta pagal Lietuvių tautininkų sąjungos prisijungimo prie Tėvynės sąjungos sutartį, kurią 2007 m. lapkričio 24 d. patvirtino Lietuvių tautininkų sąjungos ir Tėvynės sąjungos suvažiavimai. Frakcija pradėjo veikti po to, kai 2008 m. kovo 11 d. Tėvynės sąjungos suvažiavimas galutinai patvirtino Lietuvių tautininkų sąjungos prisijungimą prie Tėvynės sąjungos. Frakcijos pirmininkas - Gintaras Songaila. Frakcija tęsia nuo 1924 iki 1940 m. veikusios ir 1989 m. atkurtos Lietuvių tautininkų sąjungos pažangiąsias tradicijas, savo veikloje pritaiko Lietuvių tautininkų sąjungos vertybes ir jos, kaip savarankiškai veikusios politinės partijos, bendrąsias programines nuostatas, derina jas su Tėvynės sąjungos programinėmis nuostatomis. Frakcijai tautiškumo puoselėjimas yra itin svarbus Lietuvos ateičiai šiame globalizmo amžiuje, o lietuvių bei baltiškoji kultūra galėtų ir turėtų atlikti reikšmingą bei savarankišką vaidmenį šiuolaikiniame pasaulyje. Himnas – Žemėj Lietuvos ąžuolai žaliuos. Autorius K. Vasiliauskas.