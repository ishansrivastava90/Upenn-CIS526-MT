Forvaltningsmessig hører krem som er kosmetikk inn under Mattilsynet i Norge til forskjell fra kremer med medisinsk effekt som er Statens Legemiddelverks ansvarsområde. For kjøper og bruker er opplevelsen av kremen ved kjøp avgjørende i første omgang. Det er derfor vanlig at butikkene har produktet tilgjengelig som «tester» for å gi nye kunder anledning til å prøve hvordan kremen føles på huden ved påføring. For gjenkjøp av en krem er det erfaringen over tid som er avgjørende. Krem kan også har andre funksjonelle egenskaper som å beskytte huden eller mer funksjonellkosmetiske, som å skjule/dekke slik f.eks. med brunkrem eller dekkrem eller å fremheve. Den kanskje viktigste funksjonelle hudkremen på markedet i dag er solkremen. Solkremer finnes både med fysisk og kjemisk solfilter. Disse kremene brukes for å beskytte huden mot skadelig stråling under soling. Et velkjent fysisk solfilter er sink som i en krem med fet konsistens vil legge som utenpå huden og blokkere lyspåvirkning i flere timer. Ansiktskremer markedsføres gjerne også som dag- og nattkremer. Nattkremene har gjerne en noe fetere konsistens og har et høyere innhold av såkalte nærende substanser. Dagkremen er lettere og smidigere, og inneholder ofte også et kjemisk solfilter. Kremer til bruk på kroppen er ikke så dyre. De emballeres ofte i tuber, mens håndkremer gjerne er de rimeligste, siden huden på hendene er svært utsatt for uttørring bl.a som følge av hyppig vask, og må smøres ofte. Håndkremer er i mange tilfeller fylt i pumpeflasker som kan være en funksjonell emballasje for et produkt som brukes ofte. Forskjellige begreper eller konsepter dukker på denne måten opp, har stor oppmerksomhet i en tid for så å forsvinne til fordel for noe nytt. En tid var kabamid et nøkkelbegrep når det gjaldt ingredienser. For at en krem skulle kunne tilføre fuktighet, måtte den inneholde karbamid. På samme måte har kaviar, A-vitamin og kollagen vært del av den kosmetiske kremterminologien – og er det til dels fortsatt. Dette førte til at en rekke mindre produsenter startet produksjon av krem og kosmetikk basert på naturlige ingredienser utover på 1990-tallet. Etter hvert fulgte de store selskapene etter og også  de lanserte egne linjer med såkalt naturkosmetikk. Hva som virkelig skjer når en krem påføres, er ikke alltid like godt klarlagt og dokumentert. Et kremkonsept som har basert sin markedsføring på formuleringen «ansiktsløftning uten kniv» er blitt forbudt i Sverige, men tillates i Norge. Hudleger og andre spesialister avviser en rekke av de kosmetiske kremenes påståtte effekter. Forsøk og tester resulterer ofte i at rimelige kremer viser seg vel så effektive som kostbare luksusprodukter. I praksis er det forbrukerne som velger, og salgkurven for kosmetisk krem, har de siste årene bare gått i én retning. Samtidig skal det ikke underslås at enkelte kremer kan oppleves å gi god eller en viss effekt i forhold til forskjellige hudproblemer som f.eks cellulitter, aldrings- og solpåvirkning, ødemer, former for eksem og psoriasis, selv om det ikke finnes vitenskapelig bevis for slike effekter, eller at kremene er primært utviklet og markedsføres med tanke på slike effekter. Produsenter av kosmetiske produkter er pålagt å oppgi alle ingrediensene i produktet, slik at forbrukeren for eksempel kan unngå produkter som inneholder stoffer vedkommende vet at han/hun er allergisk for. Mattilsynet og Folkehelseinstituttet opprettet bivirkningsregisteret for innrapportering og registrering av bivirkninger av substanser i kosmetikk, i 2008. Folkehelseinstituttet driver registeret. De mottar meldinger fra helsepersonell, mens Mattilsynet mottar meldinger direkte fra forbrukeren og fra kosmetikkbransjen.