Основаната през в 1898 г. компания за производство на гумени изделия Finnish Rubber Works през 1922 г. получава контрол над компанията Nokia Ab и над основаната през 1912 г. компания за производство на кабели Finnish Cable Works, а през 1966—1967 г. става сливане на тези три компании в една. За да може тази финансова операция да удовлетвори тогавашното финландско законодателство, формално Finnish Rubber Works и Finnish Cable Works се вливат в Nokia Ab, най-малката от трите. От началото на 1980-те години Nokia започва активно да развива разработването и производството на електроника, за което съдейства купуването на ред електронни компании. През 1987 г. основен бизнес на компанията става битовата електроника, като в частност Nokia става третият по големина производител на телевизори в Европа. В края на 1980-те Nokia изпада в кризисно състояние, за което спомага общият спад на световната икономика. През юни 2006 г. Nokia и Siemens решават да обединят своите отдели за производство на телекомуникационно оборудване в нова компания — Nokia Siemens Networks. 1898 Създава се компанията за технически каучук Finnish Rubber Works Ltd. 1912 Учредява се Finnish Cable Works, която започва производство на кабели за телеграфни линии и да се занимава с поддръжка на новоизобретеното устройство — телефона 1920 Горните 3 компании се коалират. 1960 В компанията Finnish Cable Works се създава подразделение за електроника, което си проправя път към новата ера на телекомуникациите. 1973 Влиза в производство най-популярният модел гумени ботуши на Nokia, Kontio — различни цветове и за всички възрасти. 1975 Анонсиран е компютърът MikriMikki 3. 1977 Kari H. Kairamo става генерален директор на Nokia Corporation, което поставя началото на трансформирането на Nokia в гигант на електрониката. 1979 Раждане на мобилните телефони Nokia. 1981 Създава се Nokia Telecommunications. 1984 Nokia представя първия в света автомобилен NMT-телефон. 1986 Nokia представя своя първи мобилен телефон — клетъчен телефон по стандарта NMT. Съветът на директорите разделя Nokia Electronics на Nokia Information Systems, Mobile Phones и Nokia Telecommunications. 1987 Nokia купува Oceanic — френски производител на битова техника, а също подразделението за потребителска електроника и част от бизнеса с компоненти на German Standart Elektrik Lorenz. Nokia представя първия в света NMT-телефон, който може да се събере в джоб. Операторите на 13 европейски страни подписват споразумение за съвместно строителство и развитие на мрежите по стандарта GSM. 1988 Nokia купува от Ericsson подразделението Data Systems и става най-голямата скандинавска компания, работеща в областта на информационните технологии. 1989 Nokia съществено разширява кабелното производство за пазара в Европа, като включва в списъка на своите компании датската фирма NKF. Nokia се съюзява с двама финландски телекомуникационни оператора с цел да изгради първата в света GSM-мрежа. 1991 Компанията съществено допринася за системната криза на финландската икономика вследствие на отпадането на експорта за СССР. 1 юли. Първо позвъняване в търговска мрежа, изградена по GSM-стандарта — прави го премиер-министърът на Финландия с оборудване на Nokia. 1992 Йорма Оллила, до този момент президент на Finnish Cable Works, става Генерален директор на цялата група от компании Nokia. Май. Оллила решава да съкрати всички останали подразделения и да съсредоточи научните и производствени мощности върху телекомуникациите. Начало на производството на серията Nokia 100 — първата фамилия мобилни телефони за всички аналогови мрежи. Появява се 1011 — първият цифров мобилен телефон GSM-мрежи, който се събира в длан. 1994 Акциите и облигациите на Nokia започват да се предлагат на Нюйоркската фондова борса. Nokia става първият европейски производител, доставящ мобилни телефони в Япония. Появява се серията 2100 — първите мобилни телефони с база данни, възможност да се изпращат факсове и SMS-и. По целия свят са продадени около 20 милиона от тези телефони. 1997 Nokia 8001 — първият телефон с динамично меню, поддържащ SMS. Nokia 3810 — първият мобилен телефон, създаден специално за азиатските потребители, с графичен дисплей и меню на азиатски езици. Клетъчен картов телефон Nokia — компютърна карта за лаптопи с вграден мобилен GSM-телефон за приемане на гласови и други съобщения. 2000 Компанията заема първо място в Европа по пазарна себестойност. Списание Business Week нарича Nokia световен лидер в сферата на високите технологии. 2002 7650 — първият телефон от Nokia на база на платформата Series 60 и с вградена камера. Направено е първото позвъняване в търговска мрежа от трето поколение на базата на WCDMA. Представен е моделът Nokia 6650. Оборотът за 2005 възлиза на €34,191 млрд., а чистата печалба — на €4,640 млрд. Селището Нокиа е известно от 1270-те години, въпреки че първият документ, в който е споменато името му, е от 1505 г. Днешната Нокиа е градче на 15 км от Тампере.