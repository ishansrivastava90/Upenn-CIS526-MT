Brasilien. Ismaïl Sbaï från Marocko var med och körde på hemmaplan med en Chevrolet Lacetti. Även Youssaf El Marnissi var anmäld, men han kraschade under fredagsträningen och kom aldrig till start. Fredy Barth tog sig upp till tredjeplats. Stefano d'Aste fick problem med bilen och tvingades bryta. På det fjärde varvet började Barth leta efter luckor på tvåan Robert Huff, samtidigt som Tom Coronel satte snabbaste varv. På det femte varvet råkade Barth stöta till Huff, som fick en rejäl sladd, in i en chikan. Huff lyckades styra upp bilen, vilket visade hans otroliga körskicklighet. Barth blev tvungen att gena över chikanen, men passerades ändå av Tiago Monteiro. Senare på varvet öppnades Andy Priaulxs framdörr på höger sida i kamp med Alain Menu, men den stängdes igen. Priaulx blev efter det hårt uppvaktad av Menu. På det sjätte varvet var Monteiro uppe jämsides med Huff på en raksträcka, men lyckades inte passera då han hade utsidan i kurvan efter. Ledaren Gabriele Tarquini hade fått en stor lucka ned till de bakomvarande förare. Monteiro fortsatte ivrigt med att hitta omkörningsmöjligheter på Huff. Fredy Barth satte snabbaste varv. Andrei Romanov bröt efter att ha snurrat och slagit i muren. När han skulle gå ur bilen glömde han koppla bort radiosladden och var då tvungen att gå tillbaka till bilen för att dra ur den. Safety Car togs ut på banan, men alldeles för sent för alla bilar hade redan passerat. När starten gick kom inte Norbert Michelisz iväg från sin andra startposition, utan stod kvar. Ingen körde in i honom, men istället skapade det annan förvirring bland förarna. Det blev flera påkörningar och Robert Huff, Harry Vaulkhard och Sergio Hernández kanade in i muren. Hernández var den som fick värst smäll. Alla tre var tvungna att bryta. Safety Car kom ut. Darryl O'Young, som var inblandad i startsmällen, vinglade tillbaka in i depån, men kunde senare komma ut igen. Även Gabriele Tarquini hade en trasig bil. Två varv lades till och bilarna släpptes på varv sju. Det dröjde bara ett halvt varv innan det var dags för Safety Car igen. Augusto Farfus och Alain Menu hade en tuff kamp där ingen ville ge sig. Det slutade med att Menu blev prejad in i muren, så att den böjdes. Menus bil var helt förstörd och ett däck från hans bil kom och studsade på Tarquinis motorhuv. Farfus tog sig tillbaka in i depån. När endast ett varv återstod släpptes bilarna igen. Yvan Muller, som låg tvåa, försökte hitta luckor på Priaulx, men lyckades inte ta sig förbi. Priaulx missade lite i en chikan, kom långt ut och var millimeter ifrån att träffa muren. Han lyckades ändå hålla Muller bakom sig och vinna racet. Det blev totalt bara runt ett och ett halvt varv i full fart. Resten var bakom Safety Car.