Dupa destrămarea grupurilor folk The Mugwumps şi The New Journeymen, John Phillips şi Denny Doherty au format un nou grup împreună cu soţia lui John, Michelle. Ultima membră care să se alăture trupei a fost Cass Elliot. Trupa s-a mutat o vreme pe insulele Virgine şi, dupa ce au rămas fără bani, Michelle a reuşit să faca rost de nişte bani pentru ca trupa să se poată întoarce în New York. După o scurtă perioadă de timp în care au activat sub numele de The Magic Circle, şi-au schimbat numele în The Mamas and the Papas şi au semnat un contract valabil pe cinci albume cu Dunhill Records. Primul single al trupei, Go Where You Wanna Go, a fost lansat în 1965 dar a eşuat să intre în topuri. Totuşi, al doilea single, California Dreamin', a fost lansat la sfârşitul anului 1965 şi ajuns repede pe locul 4 în Statele Unite, în vreme ce în Regatul Unit a fost un succes mai modest, ocupând locul 23. Albumul de debut, If You Can Believe Your Eyes and Ears, a fost lansat la începutul anului 1966 şi a fost primul şi singurul album al trupei care să ocupe locul 1 în Billboard 200. În Regatul Unit a ocupat locul 3, fiind albumul cu cea mai bună clasare a trupei de acolo. Al treilea şi ultimul single lansat de pe album a fost Monday Monday, fiind singura piesa a trupei care să ocupe locul 1 în Statele Unite. Melodia a adus succes trupei pe plan internaţional, ocupând locul 3 în Regatul Unit. Dupa ce s-a descoperit că Denny Doherty şi Michelle Phillips au avut o relaţie au izbucnit nişte tensiuni în cadrul trupei. Primul single de pe al doilea album, I Saw Her Again, este despre acea relaţie. O ocupat locul 5 în Statele Unite şi locul 11 în Regatul Unit. Când albumul The Mamas and the Papas a fost lansat a ocupat locul patru în Statele Unite, continuând succesul trupei, dar a ocupat doar locul 24 în Regatul Unit. Words of Love a fost lansat ca al doilea single de pe album şi a ocupat locul cinci în Statele Unite. În Regatul Unit a fost lansat ca un single dublu împreună cu Dancing in the Street însă a ocupat doar locul 47. Dancing in the Street a fost lansat ca ultimul single de pe album în Statele Unite şi a ocupat locul 75. Primul single de pe album a fost Look Through My Window, care a ocupat locul 24 în Statele Unite dar a eşuat să intre în topuri în Regatul Unit. Totuşi, al doilea single, Dedicated To The One I Love, a oferit trupei a întoarcere, ocupând locul doi atât în Statele Unite cât şi în Regatul Unit. Acest succes a ajutat albumul să ocupe locul doi în Statele Unite şi locul patru în Regatul Unit. Al treilea single, Creeque Alley, a fost o istorisire a trupei înaintea succesului lor. A ocupat locul cinci în Statele Unite şi locul nouă în Regatul Unit. Al patrulea şi ultimul single de pe album, intepretarea melodiei My Girl, a ocupat locul 15 în Statele Unite dar a eşuat să intre în topurile britanice. La puţin timp după aceea au lansat melodia Glad To Be Unhappy, neinclusă pe album, care a ocupat locul 26 în Statele Unite dar a eşuat să intre in topurile britanice. De asemenea, în acelaşi an, o melodie de pe al doilea album al trupei numit Dancing Bear a fost lansată ca single şi a ocupat locul 51 în Statele Unite dar a eşuat să intre în topurile britanice. În timp ce înregistrau al patrulea album, trupa a decis să facă o vacanţă în Europa pentru a-şi îmbogăţi creativitatea. În timp ce se aflau la o petrecere organizată de Dunhill Records, casa lor de discuri, Cass Elliot era într-o discuţie cu Mick Jagger. John s-a apropiat de ei şi a facut o remarcă insultătoare la adresa ei în faţa oaspeţilor. Dezgustată şi umilită, a plecat de la petrecere şi a părăsit trupa. Totuşi, datorită contractului, Cass Elliot a fost nevoită să revină în trupă şi astfel a apărut pe The Papas and the Mamas, al patrulea album. După succesul înregistrat cu Dream A Little Dream Of Me, Cass Elliot a decis să îşi înceapă o carieră solo. Al patrulea şi ultimul single de pe album a fost For The Love of Ivy, care a ocupat locul 81 în Statele Unite dar a eşuat să intre în topurile britanice. Apoi trupa a făcut ultima apariţie TV împreună la emisiunea Ed Sullivan Show în vara anului 1968, unde au intepretat unele dintre cele mai cunoscute piese ale lor. În timpul unei conversaţii cu Sullivan, au declarat că îşi iau o vacanţă lungă dar s-ar putea întoarce. La puţin timp după aceea, trupa şi-a anunţat oficial destrămarea. Pentru a doua oară, casa de discuri a lansat un single de pe un album mai vechi. O melodie de pe primul album numită Do You Wanna Dance a fost lansat ca single dar a eşuat să intre în topurile britanice şi a ocupat doar locul 76 în Statele Unite. Revizuind contractele, casa de discuri a anunţat că trupa era obligată să mai lanseze încă un album, conform prevederilor contractului, altfel fiecare membru era obligat să plătească clauza de reziliere de 250.000 de dolari. Trupa s-a reunit şi a lansat ultimul album, People Like Us, în 1971. Primul şi singurul single, Step Out, a ocupat locul 81 în Statele Unite şi a eşuat să intre în topurile britanice. Împreună cu eşecul melodiei, albumul nu a reuşit să intre în topurile britanice şi a devenit primul album al trupei care să nu intre în TOP 20 în Statele Unite, ocupând doar locul 84. Dupa acest eşec, trupa s-a destrămat oficial, fiecare membru începând o carieră solo.