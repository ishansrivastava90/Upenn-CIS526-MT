Utenos rajono Vyžuonų pagrindinė mokykla – dieninė, savarankiško mokymosi bendrojo lavinimo Utenos raj., Vyžuonose, Šilo g. 6, vykdanti priešmokyklinio, pradinio, pagrindinio ir papildomo ugdymo programas lietuvių kalba. Įstaigos kodas 190184177. Steigėjas Utenos rajono savivaldybės taryba. Pirmosios mokyklos įkūrimo metai nežinomi, tačiau M. Valančiaus inicityva ji atkurta. Tuomet mokėsi 19 mokinių. 1864 m. veikė parapijinė pradinė mokykla. 1880 m. rusų mokytojas P. Lebedevas įveisė sodą. 1899 m. mokėsi 50 moksleivių, mokytojavo St. Ostapkovičius. Buvo metų kai čia mokyta lenkiškai, rusiškai. Tikyba dėstyta lietuviškai. 1902 m. mokytojavo Trubač, po 1905 m. – Žakevičius kartu dirbęs ir felčeriu. Jis iš dvarininko Meištavičiaus išrūpino 1 ha žemės ir ėmė statyti mokyklą, tačiau Pirmasis pasaulinis karas sutrukdė. 1909 m. špitolėje atidaryta „Saulės“ draugijos mokykla, joje mokėsi 60 mokinių. Mokytojavo Kazys Juška, Marija Vitaitė, vedėja – M. Zatautaitė. 1914 m. mokytojas Žakavičius pasitraukė į Rusiją. 1913 m. įsikūrė mergaičių mokykla, tačiau 1915 m. jos vietoje vokiečiai įsteigė pieninę. 1917 m. mokytojavo J. Matelis, 1918 m. – A. Karickas, po 1918 m. – P. Saladžius, M. Zaštautytė, O. Malinauskaitė, 1923 m. Vyžuonų pradinę mokyklą lankė per 100 vaikų. 1927–1933 m. mokyklos vedėjas M. Varnas, dirbo mokytojos Striškaitė ir Kazlauskaitė, 1933–1935 m. Vaškelis, Saladžius, S. Šileikienė. 1930 m. baigta statyti dalis mūrinės mokyklos, ji baigta tik 1935 m. 1935–1940 m. mokyklos vedėjas J. Striška, mokytojai Masiulytė-Žiedienė, J. Striškienė, U. Saladžiūtė. J. Striška įveisė sodą. 1935 m. atidaryti V ir VI skyriai. Nepriklausomybės metais buvo ir maža žydų mokyklėlė. 1941-1944 m. mokykloje dirbo Marcinkevičius ir Slapšys. 1944 m. įsteigta progimnazija. Dirba dvejomis pamainomis. 1948 m. mokyklai atiduota klebonija. 1949 m. atidaryta Vyžuonų septynmetė. 1954 m. Vyžuonų septynmetė mokykla perorganizuota į priaugančią vidurinę mokyklą. Atidarytos aštunta ir devinta klasės, į devintą klasę sugrįžo Utenos vidurinių mokyklų aštuntose klasėse mokęsi mokiniai. 1956 m. išėjo pirmoji 12 abiturientų laida. 1969 m. ji tapo vidurine mokykla. 1968 m. pavasarį pradėta statyti nauja vidurinė mokykla, o 1969 m. gruodžio 3 d. įvyko mokyklos atidarymas. Vyžuonų seniūnijos biblioteka, nuo 1998 m. veikia moksleivių įmonė „Tik jums“, nuo 1998 m. veikia muziejus.