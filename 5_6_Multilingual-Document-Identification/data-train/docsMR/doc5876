Efter skibet har lagt til, mødes Edith af den bil som slavehandleren har bestilt over telegram. En person i vognen viser pigen et falsk brev der påstår at komme fra tanten, så hun tager sin afsked med Faith og stiger ind i bilen. Netop som bilen kører af sted ser Faith at Edith har tabt sin lommebog. I bogen finder han Edits tantes adresse som han allerede næste besøger for at give Edith lommebogen tilbage - og måske se mere til hende. Men til hans rædsel opdager han her at Edith aldrig er ankommet, og videre at tanten slet ikke har sendt bilen, da hun jo havde fået besked om at pigen var blevet forsinket. Faith prøver nu at få politiet til at hjælpe, men de afviser da de påpeger at pigen jo selv frivilligt er kørt med bilen. Greven der er snydt for hans slavepige, kræver af slavehandlerne at de skaffer hende tilbage. Handlerne opsøger da Bright på dennes klub og bebrejder ham højlydt tyveriet af pigen. Men tæt på mændenes skænderi sidder Faith tilfældigvis også, og han overhører dem og fatter straks mistanke om at det kunne være hans Edith de skændes om. I mellemtiden har Edith vækket kreolerindens medlidenhed, så hun går med på at bringe et brev fra Edith til tanten. Edith skriver et brev hvor hun beder tanten få Faith til at komme sig til undsætning. Men samtidigt har slavesælgerne valgt at skride aktivt ind for at få pigen tilbage og ligeså snart kreolerinden kommer ud med brevet bliver hun overfaldet af banditterne. Efter at have læst brevet beslutter banditterne at slippe kreolerinden løs, så hun kan varsko Faith – og så planlægger banditterne at stjæle hende tilbage når Faith har gjort det hårde arbejde med at redde hende ud fra Brights hus. Og præcist som planlagt observerer de kort efter Faith komme hastende til, og lidt senere komme ud med den stakkels pige. Lynhurtigt overfalder de ham, slår ham bevidstløs og tager pigen. Kreolerinden iler til og vækker Faith tilbage til live, som straks sætter efter banditterne i en hæsblæsende biljagt, som dog ender med at Faiths bil eksploderer. Men samtidigt som slavehandlerne kører triumferende bort, har kreolerinden resolut sprunget op bag deres bil. Faith tvinger med sin pistol en anden bil til endnu engang at forfølge slavehandlerne. Han møder op med kreolerinden der nu har set hvor banditterne har ført Edith hen – til et "berygtet hus"! Han får varskoet politiet, og efter nogle yderligere forviklinger endeligt befriet fortvivlede Edith fra de rå banditter. Faith lover nu han aldrig vil forlade hende – et løfte hun glædeligt tager imod.
