MAM’ZELLE NITOUCHE ACTUL I TABLOUL I TABLOUL II În culisele teatrului Pontarcy, artistii, directorul trupei şi regizorul de culise sunt emotionati, cum este şi firesc în seara premierei. Corinne, interpreta principală şi vedeta trupei, extrem de capricioasă, datorită unor scene de gelozie, pleacă cu colonelul Chateaux Gibus după primul act, spre disperarea directorului. Dar Denise, care învătase în secret opereta pe dinafară salvează situatia, interpretând ea rolul principal. În culise îl cunoaste pe tânărul locotenent Champlâtreux, nestiind că acesta îi fusese destinat ca sot, înainte de a pleca din mănăstire. După terminarea premierei care s-a încheiat cu mare succes datorită Denisei, Floridor doreste să ajungă cu ea cât mai repede la Paris. Sar amândoi pe una din ferestrele teatrului, dar îi prinde o patrulă şi îi arestează, luându-i drept hoti. ACTUL II TABLOUL III În curtea regimentului, Floridor şi Denise sunt adusi de un soldat şi luati în primire de caporalul Loriot, cu intentia de a fi arestati ca niste delicventi. Ofiterii din regiment, care au asistat la premiera operetei lui Floridor, au surpriza de a o reîntâlni pe “tânăra artistă” şi pe autor. Cu totii doresc să bea o cupă cu sampanie, sărbătorind încă o dată succesul premierei, spre disperarea lui Floridor care are misiunea de a o duce pe Denise la Paris. În timpul acestei sărbătoriri apare locotenentul Champlâtreux. Este stupefiat în momentul în care o regăseste tocmai în curtea regimentului pe cea de care s-a îndrăgostit cu o seară înainte la teatrul “Pontarcy”. La sosirea Colonelului, Denise şi Floridor trebuie ascunsi şi deghizati în soldati. Încercând să facă fată situatiei, Denise îmbrăcată în recrut, cântă un cuplet militar. Datorită lui Champlâtreux şi Loriot, cei doi reusesc să fugă din regiment, fără să li se descopere adevărata identitate. TABLOUL IV Pierzând toate trenurile spre Paris, Floridor şi Denise se reîntorc la mânăstire inventând Maicii superioare o poveste din care a reiesit clar că Denise nu vrea să se mai mărite cu cel pe care i l-a ales familia. Colonelul Chateaux Gibus revine şi el la mânăstire anuntându-si sora că nici locotenentul Champlâtreux nu vrea să se mai însoare, deoarece si-a permis să se îndrăgostească de o actrită. Astfel Denise află că tânărul locotenent e cel cu care ar fi trebuit să se căsătorească de la început. Spre surpriza tuturor apare Louis de Flavigny, tatăl Denisei. Acesta a aflat că Champlâtreux nu e un ofiter atât de “neprihănit” şi interzice căsătoria lui cu Denise. Dar situatia se lămureste atunci când cei doi tineri se revăd la mânăstire. Îsi mărturisesc dragostea în ciuda protestelor domnului Louis de Flavigny, şi mai mult decât atât, Denise se decide să devină actrită, împlinindu-si astfel visul.