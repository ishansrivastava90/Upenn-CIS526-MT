Vertical Horizon is een Amerikaanse alternatieve rock band uit Washington, D.C., ze waren bekend aan het eind van de jaren negentig en het begin van deze eeuw. Populaire hits zijn "You're A God" and "Everything You Want". Hun laatst uitgekomen album is "Go", dat in 2003 uitgekomen is, in 2005 is dat album nogmaals uitgekomen. Het door fans lang verwachtte nieuwe album, getiteld Burning the Days, kwam op 22 September uit. In 1996 begonnen Matt en Keith weer te toeren, nu samen met Ed Toth als drummer en Ryan Fisher als basgitarist. Een live album, Live Stages, kwam aan het eind van het jaar uit, in dit album werd meer de nadruk gelegd op de elektrische gitaar. Tegen deze tijd ging de band ook op zoek naar een contract met een grote platenmaatschappij. Hun wens kwam uit, ze tekenenden een contract met Sony BMG Music Entertainment/RCA Records. Fisher had nooit de bedoeling gehad om permanent bij de band te blijven, en stopte dus in midden 1997. Seth Horan nam zijn taak voor de rest van dat jaar over, en in 1998 hielden Matt, Keith en Ed audities voor de nieuwe bassist. Hun eerste kandidaat was Sean Hurley en iedereen mocht hem gelijk. Er waren nog een heleboel andere audities, maar uiteindelijk kwamen ze toch weer terug bij Sean, hij werd officieel lid van Vertical Horizon. De band, die na 1999 constant aan het toeren was, ging hiermee door tot eind 2001. Toen namen ze een pauze en gingen terug de studio in voor de opnames voor hun volgende album. Ze hoopten dat dit snel genoeg uit kwam om nog mee te kunnen varen op de grote populariteit van Everything You Want. Management veranderingen bij RCA werkten dit echter tegen. Hoewel het album Go, in september 2002 uit had moeten komen, kwam het album pas een jaar te laat, in september 2003 uit. Een grote tour startte in augustus, die het publiek moest voorbereiden op de uitkomst van het album. De eerste single "I'm Still Here", werd gemiddeld ontvangen maar zakte weer snel uit de hitlijsten. In het midden van 2004, beëindigde de band het contract met RCA. Een nieuw contract met Hybrid Recordings werd getekend in 2005. Er werden plannen gemaakt voor een nieuwe release van Go in de zomer van dat jaar, inclusief een nieuw bonus nummer, "Better When You're Not There". Het nummer "Forever" werd voordat het album uitkwam naar verschillende radio stations gestuurd. De interesse voor het album steeg, onder de oude en nieuwe fans. In juli 2005, werd bekend gemaakt dat drummer Ed Toth de band verliet. Tegenwoordig speelt hij met de Doobie Brothers. Tijdelijke vervangers waren Craig McIntyre, een goede vriend van de bandleden en Blair Sinta. In Juni 2006 verklaarde Matt Scannell dat band werkte aan een nieuw album. De band verklaarde via de officiële website dat Neil Peart, van Rush, de drummer is op drie nummers van het nieuwe album. Een van de nummers is een samenwerking tussen Neil Peart en Matt Scannell. Opvallend is dat het nieuwe album geen nummers van Keith Kane lijkt te bevatten. Dit is tegen de verwachting en eerdere mededelingen van de band in. De release van het album is gepland voor eind 2008 of begin 2009. In 2009 wordt ook het solo-album van Keith Kane verwacht. "You're a God" verscheen ook in Bruce Almighty. "Give You Back" werd gebruikt in 2001 in de race-autofilm Driven van Sylvester Stallone. Een instrumentale versie van het nummer "Everything You Want" werd afgespeeld als intro voor Iron Jawed Angels. Het nummer "Heart In Hand" werd gebruikt in the soundtrack van de film The New Guy.