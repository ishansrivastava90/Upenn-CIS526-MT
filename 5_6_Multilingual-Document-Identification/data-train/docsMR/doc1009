I due tipi di martingala più comuni, quella fissa e quella a forchetta, sono usate per controllare la testa del cavallo, e impediscono che il cavallo sollevi talmente la testa da colpire il viso del cavaliere con la nuca. Quando la testa del cavallo raggiunge la posizione critica, la martingala entra in tensione, impedendo che la testa del cavallo si innalzi ulteriormente. La martingala fissa non dev'essere usata con una capezzina tedesca o con una capezzina messicana. Può essere utilizzata con una capezzina tedesca doppia, ma agganciandola solo all'elemento posteriore e non al cinturino chiudibocca. Quando il cavallo alza eccessivamente la testa, la martingala si tende e esercita una pressione sul naso del cavallo. La martingala fissa è preferita nella caccia alla  volpe e nel polo. La martingala fissa dev'essere regolata in lunghezza in modo che la cinghia che raggiunge la capezzina possa quasi toccare la gola del cavallo, quando viene sollevata dopo essere stata applicata. Nel punto dove le cinghie si incrociano, dovrebbe essere applicato un fermo costituito da un anello di gomma, in modo che le cinghie non scivolino una sull'altra e l'anello a collare non possa spostarsi in avanti sul collo del cavallo. Quando il cavallo alza la testa oltre il punto desiderato, la martingala applica una tensione sulle redini verso il basso, aumentando la pressione dell'imboccatura sulle barre. Questo fa sì che il cavallo abbassi la testa. La martingala a forchetta concede maggiore libertà al cavallo. Se un cavallo inciampa nella fase di atterraggio dopo un salto, il cavaliere può allentare le redini concedendogli di utilizzare liberamente la testa ed il collo. Per questo motivo, solo la martingala a forchetta è permessa nelle gare di completo negli USA. Anche chi esercita il salto ostacoli preferisce la martingala a forchetta alla martingala fissa. La martingala a forchetta dev'essere utilizzata con le olive, fermi in gomma infilati sulle redini fra l'imboccatura e l'anello della martingala. Se non si usano le olive, la martingala può scivolare in avanti ed impigliarsi all'anello dell'imboccatura, bloccando la testa del cavallo e rischiando di farlo cadere. Nelle gare di completo USA, un cavaliere può essere squalificato se usa una martingala a forchetta senza le olive. La martingala a forchetta dev'essere regolata in modo che ogni elemento della forchetta abbia un gioco di circa un pollice, quando la testa del cavallo è nella posizione normale. Le edini dovrebbero formare una linea retta fino all'imboccatura fino a quando la martingalanon entra in tensione. La martingala irlandese viene usata raramente, e più spesso nelle corse, specialmente nelle siepi, specialità in cui le cadute sono frequenti. Tradotto da en.wiki