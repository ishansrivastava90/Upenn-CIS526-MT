Tämä on luettelo televisiosarja Mooseksen perintö jaksoista. Kuusniemellä eletään rauhallista elämää kevätjuhlien aikaan. Turpeisen Kuljetusyrityksen taksia ajeleva Valtsu poimii koululta kyytiin Eijan. Nuori opettajatar vaihtaa kesäksi asuntoa Piiparisen ja Hellän kanssa, jotta Piiparinen saisi keskittyä sävellystyöhön koulun kesäisessä rauhassa. Turpeinen siivoilee huoltamon vinttiä laajennusyritys mielessään. Vaimo Tuulia pitää baaria entiseen tapaan ja onnea lisää perheen esikoinen Poju, isän ja äidin silmäterä. Laten ja tämän morsiamen Paukun kauppa-auto on vienyt Jortikan Valinnan asiakkaat, joten Hillevi joutuu sulkemaan kauppansa. Laten ja Paukun kauhuksi hän päättää ryhtyä auttamaan nuorta paria kauppa-autossa. Samaisena kevätjuhlapäivänä vankilasta vapautuu Urmas Hakkarainen, joka joutui sinne kolme vuotta aikaisemmen sekoitettuaan kunnan ja omat rahat. Hakkaraista vastassa on vanha huijarikaveri Kiiski, jolla on uudet suurinpiirtein "rehelliset" suunnitelmat. Hakkarainen on menettämässä talonsa pakkohuutokaupassa seuraavana päivänä. Hänen olisi saatava ostettua se takaisin, jotta sen mailla sijaitseva Urmaankallio saataisiin käyttöön ydinjätteiden sijoituspaikaksi. Hakkarainen ja Kiiski pestaavat Violan, Turpeisen ex-vaimon, bulvaaniksi huutamaan tilaa ja päättävät suostutella Turpeisen mukaan kilpahuutajaksi uskottavuuden lisäämiseksi. Samaan aikaan kun Eija Valtsu ajavat baarille, löytää Turpeinen vintiltä isänsä Mooses-vainaan kassakaapin ja on heittämässä sitä roskiin. Hetken mielijohteesta Turpeinen palkkaa Eijan taksikuskiksi kesän ajaksi, joten Valtsu ja Turpeinen pääsevät kassakaapin avauspuuhiin. Poliisien ,Virpin ja Juurikkalan, suhde ei ole oikein edennyt ja Virpin mielestä syynä on virkapuku, jonka hän päättää riisua. Kyseinen toimenpide johtaa kiihkeisiin hetkiin putkassa. Poliisien onnenhetki huipentuu kassakaapin räjäyttämisen aiheuttamiin tärähdyksiin, joten heidän on sännättävä virkatehtäviin. Valtavan kraaterin viereltä löytyvät myös Turpeinen ja Valtsu sekä kassakaapissa ollut Mooses Turpeisen testamentti. Turpeisen on lähdettävä Tampereelle selvittämään testamenttiaan. Hän saa pankissa kuulla perineensä Nokian Kumikenkä Osakeyhtiön osakkeina yli kaksikymmentä- kahdeksan miljoonaa. Tuulia herää painajaiseen, jossa Hillevi Jortikka on valittu uudeksi kunnanjohtajaksi. Uninen Turpeinen kertoo Tuulian painajaisen olevan täyttä totta. Samaan hengenvetoon Turpeinen vielä kertoo olevansa miljonääri, joten Tuulian aamu on täynnä järkytyksiä, varsinkin kun baarin ensimmäinen asiakas on Viola. Tämän tulo paikkakunnalle ei voi tietää muuta kuin hankaluuksia Turpeisille. Piiparinen on menettää itsehillintänsä Hellän osoittaessa halunsa intiimimpään kanssakäymiseen. Kaikki silmäätekevät ovat lähdössä Hakkaraisen tilan pakkohuutokauppaan. Suvi, Matias ja Voivalin haluaisivat ostaa Urmaankallion seurakunnalle lasten virkistysalueeksi. Vaikka huutokaupan päätös tuo hetken helpotuksen seurakunnan edustajille, tajuavat he, että Kiiski ja Hakkarainen eivät hevin luovu suunnitelmistaan, ja alkavat suunnitellla kansalaistilaisuutta kirkkoon, ydinjätevarastointia vastaan. Kiiski ja Hakkarainen muuttavat suunnitelmiaan nopeasti ja Turpeinen kiikutetaan Urmaankalliolle. Hänelle luvataan uusia miljoonia myynnistä ja lopulta uhataan jopa pakkolunastuksella. Turpeinen kuitenkin tajuaa, ettei hän valtuuston puheenjohtajana rupea omia maitaan pakkolunastamaan ja häipyy paikalta. Ydinvoimayhtiölle edullisen päätöksen aikaansaamiseksi Turpeinen täytyy eliminoida valtuuston kokouksesta. Kiiski päättää ottaa yhteyttä vanhaan rikostoveriin, hauturi Kylmälehtoon. Hakkarainen saapuu tapaamaan Piiparista juuri kun Hellä on viettelemäisillään tämän, joten Piiparinen saa hyvän syyn paeta liian intiimiä tunnelmaa. Hakkarainen ilmoittaa Piipariselle haluavansa puhua tulevassa Pro Kuusniemi tilaisuudessa, Piiparinen hieman järkyttyy, sillä kirkkoherranhan piti puhua tilaisuudessa ydinjätevarastointia vastaan. Ahdistunut Piiparinen herättää Laten ja Paukun aamuyöllä kertoakseen tulevasta konsertista ja ostaakseen myös hieman ykköstä. Matias löytää Piiparisen kirkosta tapailemasta häävalssia uruilla. Ahdistunut Piiparinen purkaa Matiakselle huolensa Hellän suhteen. Hän ymmärtää, että Hellä haluaisin suhteelta enemmän, mutta Piiparinen ei tietääkseen ole ollut naisen kanssa lähekkäin kuin mopedin selässä... keskustelu Matiaksen kanssa tuo hieman helpotusta Piiparisen oloon. Juurikkala herättelee Virpiä, joka kotinsa menetettyään yöpyy poliisilaitoksen sohvalla. Uninen Virpi on valmiina täyteen toimintaan Juurikkalan kertoessa tälle ympäristö-rikosvihjeestä. Viislammelta löytyy Turpeisen jätetynnyreiden lisäksi myös Voivalinin peräkärryn rekisterikilpi, joten poliisien, varsinkin Virpin mielestä syylliset ovat Turpeinen ja Voivalin. Turpeista lähdetään etsimään huoltamolta. Eija, Valtsu ja Tuulia ovat huolissaan Turpeisesta, mutta eivät usko tämän tehneen mitään laitonta. Lopulta Eija paljastaa vieneensä Turpeisen Hakkaraiseen. Turpeinen on ostamassa Hakkaraisen autoa kun poliisit tulevat ja maan tavan mukaan panevat Turpeisen käsirautoihin. Matkalla poliisiasemalle he tapaavat myös Voivalinin, joka ilmoittaa autonsa ja peräkärrynsä varastetuiksi. Poliisit kuitenkin pidättävät hänetkin ympäristörikoksesta epäiltynä. Turpeinen ja Voivalin eivät ymmärrä, miksi heidät on pidätetty, eivätkä poliisien ristiriitaiset kuulustelutavat tee tilannetta yhtään selvemmäksi. Lopulta Virpi hermostuu sekä kuulusteluihin, että Juurikkalaan ja sanoo itsensä irti poliisin tehtävistä. Turpeinen soittaa Tuulialle poliisiasemalta ja suututtaa tämän puhumalla vain pörssikursseista ja tilaamastaan muuttoautosta. Tuulia sulkee baarin ja muuttaa Pojun kanssa Hakkaraiseen ja ajaa ulos entisessä talossaan yhä majailevan Urmas Hakkaraisen. Jotta Urmaankallion pakkolunastus tulisi käsittelyyn illan valtuuston kokouksessa,täytyy esityslista tehdä uusiksi. Hakkarainen sanelee Hilleville muutokset listaan ja Kiiski lähettää Kylmälehdon hakemaan Piiparisen nimikirjoitusta. Turpeisen ollessa putkassa on kanttori noussut varapuheenjohtajuutensa ansiosta suoraan kunnalliselämän huipulle. Kylmälehto pakottaa Piiparisen juomaan alkoholia ja saa tältä allekirjoituksen. Late ja Paukku löytävät kauppa-autokierroksellaan Voivalinen auton ja lähtiessään mahdollliselle rikospaikalle Juurikka näkee kauhukseen Virpin ajelevan jälleen Kiisken kyydissä. Juurikkala on tuskissaan kiikaroidessaan pariskuntaa Kiisken huvilalla. Late ja Paukku menevät vihille pappilassa Valtsu ja Eija todistajinaan. Hilleviä ei ole uskallettu kutsua vihkitoimitukseen. Koko toimitus joudutaan tekemään lyhyen kaavan mukaan ,sillä Valtsu ja Eija ovat saaneet museovirastosta viestin, jossa Urmaankallio asetetaan suojelukohteeksi. Matias lähtee viemään viestiä kunnanhallituksen kokoukseen, jossa lehdistökin odottelee päätöstä. Matias ehtii kuitenkin ajoissa perille, koska puheenjohtaja Piiparinen on osittain Kylmälehdon juomien ansiosta kovin kaunopuheinen eikä saa päätöstä lyödyksi. Kuusniemi on saanut hetken jatkoaikaa ja kirkkoherra Pohto on jälleen joutunut Hakkaraisen kiukun kohteeksi. Palatessan putkasta Turpeinen saa kuulla Tuulian lähteneen. Baari pitäisi saada kuitenkin auki ja niinpä hän suoramainonnalla ilmoittaa etsivänsä paariemäntää. Pahaksi onneksi Viola sattuu paikalle ja huomaa tilaisuutensa tulleen. Hän huijaa puhelimessa Turpeisen ja saa pestin. Huoltamomagnaatin ilme on melkoisen hämmästynyt, kun selviää, kenet hän on palkannut. Kiiski ja Hakkarainen pehmittävät nyt Turpeista myymään Urmaankallion, koska pakkolunastus ei onnistunut. Juurikkala heittää vapaalle ja alkaa mustasukkaisuuden tuskissaan juopotella Turpeisen baarilla. Virpi ja Kiiski poikkeavat tankilla matkalla kirkkoon ja Kiisken ja Juurikkalan välille syntyy käsirysy. Pro Kuusniemi tilaisuus kirkossa on musiikillisesti onnistunut, mutta Hakkaraisen ja Kiisken yritys saada tilaisuudesta apua ydinjätehankkeilleen epäonnistuu. Hurjistunut Matias heittää huijarit ulos kirkosta. Hakkarainen ja Kiiski pehmittävät Turpeista ruuan ja varsinkin juoman voimalla myymään Urmaankallio Kiisken edustamalle Ekokompostorille. OnnetonTuulia katselee Pojun kanssa haikeana kesäistä auringonlaskua samaan aikaan kunTurpeinen valmistautuu allekirjoittamaan ostosopimuksen. Virpi menee pappilaan, eikä häntä pidättele enää sukulaisuussuhteet vaan hän kertoo Suville Turpeisen allekirjoituksesta ja Kylmälehdon ampumista kalliomaalauksista, sekä siitä, että odottaa Juurikkalan lasta. Suvin johdolla laaditaan paperi, jossa Turpeiset lahjoittavat Urmaankallion Seurakunnan nuorten kesänviettopaikaksi ja siihen lähdetään hakemaan Tuulian nimikirjoitusta. Hellä haluaa keskustella vakavasti Piiparisen kanssa ja tekee sen myös päättäväisesti. Piiparisen verukkeet eivät enää auta, vaan Hellä vie hänet myös peiton alle. Valtsu on niin huolissaan Turpeisen mielenterveydestä, että hälyttää Matiaksen ja Voivalinin paikalle. Kylmälehto vie Tuulian allekirjoittaman paperin Kiisken huvilalle ja vaatii palkkiotaan. Koska Juurikkala saapuu samaan aikaan, häätävät Hakkarainen ja Kiiski Kylmälehdon pois paikalta. Tämä on niin suivaantunut, että päättää ryhtyä toteuttamaan toista suunnitelmaansa, räjäyttää Turpeisen baari ilmaan. Juurikkalaa kiinnostaa Kylmälehdon osuus miesten toimissa, koska hänelle on selvinnyt, että myös Turpeisen lavastusyritys ympäristörikokseen oli Kylmälehdon käsialaa. Baarissa valmistaudutaan juhlimaan Kuusniemen tulevaisuuden pelastumista. Hillevi luopuu kunnanjohtajan virasta ja virkaan valitaan Suvi. Turpeinen luopuu omaisuudestaan kunnan nuorison hyväksi. Samaan aikaan Kylmälehto virittää räjähdysaineet baarin rapun alle. Onneksi Piiparinen ja Hellä tulevat myöhässä ja voimansa tunnossa oleva Piiparinen huomaa laatikon ja kantaa sen silkkaa ystävällisyyttään huoltamon takan olleeseen Kylmälehdon autoon. Iloinen tunnelma on särkyä kun Hakkarainen ja Kiiski tulevat oman paperinsa kanssa ja vakuuttavat ostaneensa Turpeisilta Urmaankallion. Kun paperia tarkastellaan, huomataan, että neuvokas Tuulia on kirjoittanut paperiin neiti Huttunen, eikä suinkaan Tuulia Turpeinen, joten paperi on mitätön. Kiiski ja Hakkarainen poistuvat baarista ja Virpi tulee heitä vastaan rappusilla. Hän kertoo isälleen odottavansa lasta ja haluavansa puhtaan Kuusniemen lapsen elinpaikaksi. Virpin mentyä baariin miehet tapaavat Kylmälehdon, joka ylpeänä kertoo kohta tulevasta räjähdyksestä. Yrittäessään estää Kylmälehtoa syntyy käsirysy ja panos syttyy vahingossa. Baarin sijasta räjähtääkin vain Kylmälehdon auto. Samaan aikaan pihaan polkee myös Juurikkala ja nappaa Kiisken ja uhkaa polkea tämän suonsilmään, mikäli tämä milloinkaan uskaltaa näyttää naamaansa Kuusniemellä.