Bob Klose lämnade gruppen tidigt eftersom han inte gillade den psykedeliska stilen gruppen skaffat sig. Inte mycket finns inspelat när Klose var medlem i gruppen. Endast några R&B-inspirerade demos finns bevarade. Pink Floyd debuterade i februari 1967 med singel "Arnold Layne", om en man som samlar på kläder, vilka han plockar ned från klädstreck i månsken. I maj 1967 gavs singeln "See Emily Play" ut. Den blev Pink Floyds enda låt på svenska Tio i topp-listan. Pink Floyd LP-debuterade i augusti 1967 med albumet The Piper at the Gates of Dawn. Detta album anses som ett av de bästa och mest representativa inom den brittiska psykedeliska musiken. Hösten 1967 gavs den tredje singeln "Apples and Oranges" ut, vilken dock floppade. Gitarristen 2006 efter komplikationer relaterade till hans diabetes. Barrett blev 60 år gammal. Dubbelalbumet The Wall gavs ut 1979, och handlar främst om social isolering. Idén till albumet kom till som ett resultat av känslorna bandet hade efter flera års stor framgång och den isolation de kände mellan sig och sin publik. The Wall är en rockopera som kretsar kring karaktären Pink, och berättar en historia om hur upplevelser i hans liv leder honom till att söka yttligare isolation från omvärlden. Var och en av dessa upplevelser blir "ännu en sten" i den metaforiska muren han bygger för att isolera sig, därmed albumtiteln "The Wall". Teman som finns på albumet är bland annat krig, skolgång, kärlek, livet som rockstjärna och fascism. Låten "Another Brick In The Wall, Part 2" från albumet släpptes som singel, och blev bandets största hit. Vid den tidpunkt då The Wall spelades in hade dock Waters blivit så dominant att relationerna mellan bandmedlemmarna blev mycket lidande, och Wright hoppade till slut av gruppen. The Wall blev direkt en succé när det släpptes, och följdes av bandets dittills mest kostsamma turné, där en tio meter hög mur byggdes mellan bandet och publiken under konsertens gång. The Wall blev också film år 1982. Det funderades mycket på huruvida Wright var medlem i Pink Floyd eller inte, och på albumet A Momentary Lapse of Reason var Gilmour och Masons namn skrivna med "fet text", medan Wrights namn var skrivet med "vanlig text", precis som de inhyrda medmusikerna. Samtliga medlemmar har givit ut soloskivor. Roger Waters och David Gilmour är de som har lyckats bäst med sina solokarriärer, och Waters är den som givit ut flest soloalbum efter splittringen. På Live8-galan 2005 återförenades Roger Waters tillfälligt med de tre andra. Diskussioner har förekommit om en återföreningsturné, men någon sådan blev aldrig av. Däremot uppträdde Roger Waters 2006-2007 med en show där mycket av materialet kom från Pink Floyds repertoar, bland annat spelades hela albumet The Dark Side of the Moon. Nick Mason medverkade även på trummor på några av konserterna, till exempel i Frankrike. I september 2008 avled Richard Wright efter en kortare tids sjukdom.
