Lara on 170 cm pikk ja kaalub 55 kg. Tema juuksed on punakaspruunid. Vana biograafia kohaselt sündis Lara Croft 14. veebruaril 1968. aastal Wimbledonis, Londonis. Ta on lord Henshingly Croft-i tütar ning ta kasvatati üles suures jõukuses. Ta vanemad osalesid ta kasvatamisel vähe ning 3-11aastaselt sai ta kodus eraõppust, kus omandas algse hariduse ning seejärel liikus edasi Wimbledoni Erakooli Londonis. Ta õppis koolis väga hästi, nii vaimsetes kui füüsilistes ainetes. Ta oli hea mitmetel spordialadel, näiteks ujumises, sukeldumises, võimlemises ning võitluskunstis. Meeskonnatöö ega -mängud teda niivõrd ei huvitanud. Kui noor Croft sai 18, otsustasid vanemad ta saata Šveitsi õppima, et Lara harjuks elama kõrgklassilises briti seltskonnas ning ka veenmaks teda abielluma ta kihlatu, Farringdoni krahviga. Pärast Šveitsi kooli õppis ta ekstreemsuusatamist ning veetis nädalavahetuse Himaalajates oma vanatädiga, otsides karmimat maastikku. Oma reisilt naastes kukkus nende lennuk alla mägedesse, jättes Lara ainsana ellu. Lara veetis 2 nädalat Himaalajates uidates, kui sattus Tokakeriby külla, Tiibetisse. Piinav kogemus jättis temasse sügava märgi. Enam mitte seda lämmatavat kõrgklassilist briti seltskonda taludes, taipas ta, et ta oli õnnelik vaid siis, kui üksi reisis ning et ta endine elu oli olnud nii tühine ja pealiskaudne. Et ta oli kogu aeg olnud kõrgklassilises ühiskonnas õnnetu, oli edendanud põhjust see elustiil maha jätta. "Ma olen ise oma õnne sepp," ütles Lara Von Croy'le Kambodžas. See osutus tõeseks Lara järgmiste eluaastate jooksul. Järgmised kaheksa aastat ta reisis mööda maailma, otsides põnevust, seiklusi, ja mida kõige rohkem - vabadust. Hoolimata oma äärmuslikust elustiili muutusest, säilitas Lara oma silmapaistvamalt viisaka ning kõrgklassilise aktsendi. Lara vanemad, lisaks tema tavapärasele mässumeelsusele, aga ei olnud ta elustiili muutusest nii vaimustunud. Nad lõpetasid Laraga läbikäimise, tõukasid ta eemale ning katkestasid ta igakuise rahalise toetuse põhjusel, et Lara keeldus krahviga abiellumast. Peatudes Inglismaal, elas Lara Surrey's mõisas, mille ta päris tädilt palju aastaid tagasi. Üks kord arvas ta, et see koht on mõttetu, aga nüüd mõistab, et see on hea koht mitmete iidsete esemete säilitamiseks, mis ta on oma reisidelt omanud. Mõisat peab korras ta teener Winston, kes on tema seltsis olnud tema lapsepõlvest saati ja kellega tal on tekkinud isa-tütre suhe. Lara on lasknud ehitada endale mõisasse jõusaali ning takistusraja treeningeesmärkidel.