Malé molekuly pronikají do pórů gelu. Tam eluční roztok neprotéká a neunáší je. Pokud se difúzí dostanou ven z částice gelu, proud elučního roztoku ji odnese k další částici gelu. Látky se rozdělují se podle zmenšujících se rozměrů molekul. Velké molekuly tedy procházeji kolonou rychleji, malé pomaleji. V praxi se však také uplatňují další interakce mezi částicemi, např. adsorpční, polární, apod. Důležitou vlastností gelu je frakcionační rozsah gelu. Je to rozsah relativních molekulových hmotností proteiny se rozsah uvádí v daltonech. Mimo tento rozsah nelze daným gelem látky rozdělit. Rozsah pro nejhustější gely je asi 1000. Rozsah pro gely na dělení velkých molekul je až několik miliónů. Horní hranice frakcionačního rozsahu se nazývá vylučovací limit. Při skupinové separaci většinou oddělujeme nízkomolekulární látky od polymerů. Nejčastěji používáme Sephadex G-25 a G-50, Bio-Gel P 6 a P 10. Při odsolování bílkovin používáme Sephadex G-10 a G-15, Bio-Gel P 2 a P 4. Kolona je fritu na regulaci vypouštění. Kolona nesmí být z kovu a dalších materiálů, které by způsobovaly denaturaci proteinů. Při skupinové separaci je délka kolony 20 až 30 cm. Při analytické frakcionaci je kolona podstatně delší - asi 1 m. Průměr kolony je 2 až 3 cm. Pokud se projevují stěnové efekty kolony, použijme širší kolonu - 5 cm, někdy i více. Délku náplně můžeme zvětšit recyklací procesu nebo sestavíme sérii kratších kolon za sebou. Jako zařízení na dávkování eluentu se používá hydrostatickým tlakem vodního sloupce. Pokud musíme přesně dodržet konstantní průtok, použijeme peristaltické čerpadlo. Kvalitu náplně můžeme ověřit tak, že naneseme roztok Blue Dextranu 2000, promíváme elučním roztokem a pozorujeme průtok kolonou. Dextran by měl projít kolonou v úzké zóně. Před nanášením vzorku důkladně promyjeme kolonu elučním roztokem. Při frakcionaci nanášíme vzorek v objemu 1 až 5 % objemu náplně kolony. Menší objem vzorku už nezlepšuje výsledek dělení. Při skupinové separaci je objem vzorku větší. Při odsolování proteinů je to až 30 % objemu náplně kolony. Relativní poměr viskozit vzorku a eluentu by měl být menší než 2. Velká viskozita vzorku totiž způsobuje nestabilitu zón a nerovnoměrný průtok kolonou. Relativní viskozity můžeme přibližně změřit např. porovnáním rychlosti výtoku vzorku a eluentu z pipety stejné velikosti. Necháme odtéct přebytečný roztok nad náplní kolony. Naneseme vzorek, stěny kolony a povrch gelu opláchneme malým množstvím eluentu a necháme ho vsáknout do náplně. Kolonu pak napojíme na zásobník s elučním roztokem. Vzorek můžeme také nanášet přímo na povrch náplně pod eluční roztok, ale hustota vzorku musí být mnohem větší než hustota vzorku nebo se musí zvětšit přidáním roztoku glukosy, sacharosy, NaCl nebo jiné inertní soli. Získáme tak ostré zóny při dělení. Nejlepším způsobem nanášení vzorku je použití průtokového adaptéru. Vždy je nutno zkontrolovat vliv elučního roztoku na vzorek. Např. zda má eluční roztok vhodné pH a vhodné složení iontů. Nesmí docházet ke konformačním změnám vlivem makromolekuly nesmí disociovat do podjednotek a nesmí disociovat apoenzym od koenzymu. Molekulová síta je možné také použít k zakoncentrování vzorků biopolymerů - přídavkem suchého Sephadexu k roztoku začnou částice rozpouštědla pronikat do bobtnavého materiálu a dosáhneme tak snížení objemu. Nejmodernější variantou je kombinace hmotnostního spektroskopu s plynovým a kapalinovým chromatografem, čímž získáme takřka univerzální přístroj.