Olmert evli ve 5 çocuk babasıdır. Beitar Yeruşalayim takımının da ateşli bir taraftarıdır. 1988-1990 yılları arasında azınlık işleriyle, 1990-1992 yılları arasında da sağlık bakanlığında görev aldı. 1993 yılından 2003 yılına kadar iki ayrı dönem olarak Kudüs Belediye Başkanlığı görevinde bulundu. Bu görevde bulunan ilk Likud partisi üyesi oldu. Belediye başkanlığı döneminde eğitim ve yol yapımına ağırlık verdi. Ayrıca şehir içi raylı sistem ve şehir dışına toplu taşıma yolları için büyük projelerin bir kısmının yapımına başlanmış bir kısmı da bitirilmiştir. Ehud Olmert Ocak 2003’te 16. Knesset’e üye seçildi. Likud Partisinin seçim kampanyasında ve ardından koalisyon çalışmalarında aktif rol oynadı. Seçimlerin ardından Başbakan Yardımcısı ve Endüstri, Ticaret ve Çalışma Bakanı olarak görev yaptı. Ayrıca 2003-2004 yılları arasında Ulaştırma Bakanı olarakta görev aldı. Ariel Şaron'un 2. Başbakanlık döneminde Olmert , başbakan yardımcısı ve Şaron’un sağ kolu oldu. Olmert  Eylül 2005’te yapılan geri çekilme planında Şaron’un en önemli destekçisiydi. Şaron Likud’dan ayrılıp Kadima’yı kurmaya karar verdiğinde ise ona ilk katılanlardan biri oldu. Beklenenden az olmasına rağmen 28 Mart seçimlerinde Knesset'teki 120 sandayeden 29 unu kazanarak Kadima seçim zaferini ilan etti. Zafer konuşmasında azınlıkların hakkını koruyan, barış dolu, huzurlu , gelişmiş, eğitime, kültüre ve bilime önem veren ve en önemlisi de Filistin'lilerle barışı öngören bir politika izleyeceğini söyledi. Olmert  14 Nisan 2006 ‘da İsrail’in 12. başbakanı oldu. Olmert, Peretz ile koalisyon aşamasında önemli aşama kaydetti. Birçok bakanlık üzerinde anlaşmaya varılmakla birlikte Olmert’in başbakan ,Peretz’in ise Savunma bakanı olmasına karar verildi, ve 2008 eylül ayının sonlarına doğru ülkede çıkan yolsuzluk iddialarına dayanamayıp istifa etmiştir. Olmert’in babası Mordehay Çin’in Harbin kentinde doğmuş ve büyümüştür.Orada Beitar’ın liderliğini de yapmıştır. Daha sonra İsrail'e geldiğinde 2. ve 3. Knesset'lerde görev almıştı. Olmert'in büyük babası J.J. Olmert I. Dünya Savaşı'ndan sonra Rusya’dan kaçıp Çin’e yerleşmişti. Babası 1933’te 22 yaşında İsrail’e gelmişse de Çin’i hiç unutmamıştır. Hatta son sözlerini dahi Çince söylemiştir.
