Τον Οκτώβριο του 2002, ο βαν Μπιούρεν ψηφίστηκε ως ο πέμπτος καλύτερος DJ από το DJ Magazine. Τον επόμενο χρόνο μετακινήθηκε στην τρίτη θέση, θέση την οποία διατήρησε για τα επόμενα τρία χρόνια. Το 2006 ψηφίστηκε ως ο δεύτερος καλύτερος DJ πίσω από τον Πωλ βαν Ντάικ, ενώ το 2007, όπως και το 2008 ψηφίστηκε ως καλύτερος DJ στον κόσμο. Ο ίδιος φιλοξενεί εβδομαδιαία ραδιοφωνική εκπομπή, που αποκαλείται "A state of Trance", στην οποία κυρίως συνθέτει μουσική τρανς, όπως και άλλα είδη μουσικής. Η εκπομπή συμπλήρωσε 400 επεισόδια τον Απρίλιο του 2009 και εορτάστηκε με 72 ώρες συνεχούς μουσικής. Στις αρχές του 1999, ο βαν Μπιούρεν ξεκίνησε τη συνεργασία του με τη United records. Η πρώτη έκδοση, Gig-One, υπό τον τίτλο Armind έτυχε θερμής υποδοχής. Η δεύτερη έκδοση, το "Touch me", υπό την ονομασία "Rising star" υπεγράφη από το Ministry of Sound της Μεγάλης Βρετανίας, πριν εκδοθεί σαν δίσκος. Από τη στιγμή της έκδοσης της τρίτης δουλειάς του, το Gimmick - "Free" που είχε υπογραφεί από την R&S Records, ο Άρμιν άρχισε να γίνεται ιδιαίτερα δημοφιλής. Υπό την επωνυμία Gaia, εξέδωσε το "4 elements" με την Captivating Sounds, μια θυγατρική εταιρεία της Warner. Συνεργαζόμενος με τον Τιέστο σε δύο νέα πρότζεκτ προήλθαν τα Major League - "Wonder Where You Are?" που εκδόθηκε από την Black Hole Recordings καθώς και το Alibi - "Eternity" υπό την Armind. To Eternity μάλιστα γνώρισε ιδιαίτερη επιτυχία υπό την υπογραφή του Πωλ βαν Ντάικ. Μια ακόμα σημαντική συνεργασία ακολούθησε με τον Φερι Κορστεν, όταν δημιούργησαν το κλασσικό "Exhale" για το άλμπουμ System F. Εκδόθηκε σαν single και έφτασε στην κορυφή σε λιγότερο από ένα μήνα.