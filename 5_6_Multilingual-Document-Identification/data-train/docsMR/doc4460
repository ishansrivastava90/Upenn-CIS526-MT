Fou reconeguda per les Corts de Navarra el 9 d'agost de 1427, sent els hereus legítims els seus germans grans Carles de Viana i Blanca II de Navarra. La caiguda en desgràcia de la germana segona d'Elionor, Blanca II de Navarra, per la seva ajuda a Carles, comportà que Elionor passès a ser l'instrument del príncep aragonès contra els seus fills oposats. Així Elionor fou proclamada, juntament amb el seu marit Gastó de Foix, hereus del regne. Elionor fou nomenada governadora general del regne i s'establí a Sangüesa. A la mort del príncep de Viana el 1461 va firmar amb el seu pare el 12 d'abril de 1462 el Tractat d'Olite pel qual Joan II d'Aragó era reconegut com a rei de Navarra i Elionor la seva successora. Aquesta condició s'havia d'acomplir amb la desaparició de la legítima hereva, Blanca II, que fou entregada al comte de Foix i tancada al castell de Moncada, on va morir el 1464, possiblement enverinada per ordres d'Elionor. A l'any següent Elionor va aconseguir firmar una treva amb els Beamontesos i s'autotitulà princesa primogènita, hereva de Navarra, infanta d'Aragó i Sicília, comtessa de Foix i Bigorra, senyora de Bearn i lloctinent general pel sereníssim rei el meu senyor i pare en aquest regne seu de Navarra En aquest moment Elionor i Joan II d'Aragó va protagonitzar una pugna pel tron navarrès, ajudant-se la primera pels beamontesos i el segon pels agramontesos. El 1468 Joan II va manar assassinar el bisbe de Pamplona, Nicolau de Chávarri, primer conseller de la governadora. Posteriorment Joan va destituir Elionor del càrrec de lloctinent general i va instaurar el fill d'aquesta, Gastó. La mort prematura d'aquesta va fer recapitular a Joan i va designar el 1471, de forma perètua, Elionor com a governadora del regne, tot i que renunciant als drets sobre la Corona d'Aragó. Gastó de Foix va morir el Aragó i Castella va veure com el seu regne, del qual no era ni titular, es trobava amenaçat així com els seus drets sobre el mateix. Amb Joan II com enemic i també el seu germanastre Ferran d'Aragó, Elionor no va trobar cap altre remei que aliar-se amb els seus enemics. El 19 de gener de 1479 moria Joan II i Elionor fou coronada reina el 28 de gener a Tudela, on va morir quinze dies més tard. En el seu testament va reivindicar tots els títols del seu germà Carles, en compliment del testament disposat per la seva mare. Va nomenar hereu el seu nét Francesc Febus de Foix, recomanant-li la protecció del rei de França.