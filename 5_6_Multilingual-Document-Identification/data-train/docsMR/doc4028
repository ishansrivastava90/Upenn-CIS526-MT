พระธรรมนางรูธ เป็นพระธรรมเล่มที่สั้นที่สุดเล่มหนึ่งทั้งในพระคัมภีร์ภาคพันธสัญญาเดิม และในฐานะพระคัมภีร์ในศาสนายิว มาจากภาษาฮีบรูว่า מגילת רותโดยพระธรรมนางรูธนี้ มีเพียง 4 บท เท่านั้น พระธรรมนางรูธไม่ระบุผู้เขียนที่ชัดเจน มีนักศาสนศาสตร์บางกลุ่มเชื่อว่า ซามูเอล เป็นผู้เรียบเรียงขึ้น แต่ก็ยังเป็นที่ถกเถียงกัน เนื่องจากนักประวัติศาสตร์ พบว่าเนื้อหาบางส่วนในพระธรรมนางรูธได้ระบุช่วงเวลาซึ่งเชื่อได้ว่า น่าจะเกิดขึ้นภายหลังจากซามูเอลได้เสียชีวิตแล้ว พระธรรมนางรูธ เป็น พระคัมภีร์ที่เขียนเล่าเรื่องของนางรูธ หญิงสาวต่างชนชาติ ที่แต่งงานกับชายชาวอิสราเอลในยุคที่ชนชาติต่าง ๆ พากันกราบไหว้พระต่าง ๆ มากมาย ในขณะที่อิสราเอล มีพระเจ้าเพียงพระองค์เดียว คือ พระเยโฮวาห์ ในยุคสมัยของนางรูธ เกิดความแห้งแล้ง พืชผลที่ปลูกได้ไม่สมบูรณ์ อิสราเอลบางส่วนได้หันเหออกจากทางของพระเจ้า ไปนับถือพระอื่น ซึ่งถือว่าผิดพระบัญญัติของพระเจ้าที่ได้ให้ไว้ต่อโมเสส 200px นางรูธ เป็นพระคัมภีร์ที่มีเนื้อหาเบาที่สุด ในบรรดาพระคัมภีร์ภาคพันธสัญญาเดิม