Aslında top Fransız yapımı  122-mm obüs M1910 modelinin geliştirilmiş bir üst modeliydi. İlk üreticisi Fransız Schneider Elektrik firmasıydı. Rus İmparatorluğu Ordusu tarafından I. Dünya Savaşında kullanılan M1910 obüsü Bolşevik Devrimi sonrasında da kullanıldı. Ortaya çıkan topa  122-mm obüs M1910/30 adı verildi.  Elimizde sadece 1937 ile 1941 yıları arasındaki üretim adetleri vardır. Perm Fabrikası tarafından 3,395 adet üretildi. 762 adet eski M1910 topu geliştrilerek  M1910/30 standartlarına getirildi. Motorize tümenler bünyesinde iki karışık tabur bulunuyordu. Her tabur bir adet 76 mm lik bölük ve iki adet 122 mmlik obüs bölüğünden ibaretti. Toplamda 12 adet obüs bulunuyordu. Tank tümenleri bünyesinde ise 12 adet obüsten oluşan bir tabur bulunuyordu. Süvari tümenlerinde ise Ağustos 1941 tarihine kadar toplamda 8 obüsten oluşan   iki adet 122 mm lik obüs bölüğü vardı. Bu tarihten sonra bunlarda kaldırıldı. 1941 yılına kadar topçu taburları 4 adet 122 mmlik obüs blüğünden oluşuyordu. Finlandiya Ordusu Kış Savaşı sırasında 30 ve Uzatma Savaşı sırasında ise 145 adet topu ganimet aldı. 1944 yılında 72 adet top ise Almanlardan satın alındı. Finliler bu topa 122 H/10-30 adını verdi. Finlandiya kayıtlarına göre çatışmalar sırasında bu toplar toplamda 369,744 adet mer mi kullandı.  20 adet top çatışmalar sırasında kaybedildi. Savaştan sonra bazı obüsler ordu servisinde kaldı. Mürettebatı tarafından çok sevilmesine rağmen geri tepme mekanizması çok zayıftı. Finliler ayrıca yine Sovyet yapımı 40 adet M1910 obüsünü geliştirerek 122 H/10-40 adını verdi. Uzatma savaşı sırasında kullanılan toplardan birkaçı kaybedildi. Kısa namlusunda ötürü 8.9 kmlik kısa menzile sahip olan obüsün Alman yapımı  10.5 cm leFH 16 rakibi ise 10,7 km menzile sahipti. Düşük namlu çıkış hızı ve yanal açısından dolayı düşman zırhlı araçlarına karşı hiçbir yardımı yaktu. Buna rağmen 1943 tarihinde geliştirilen HEAT mermileri ile ince zırha sahip düşük hızlı düşman araçlarına karşı bir şansı vardı. Diğer yandan M1910/30 lar  sağlam ve güvenilirdi. Ayrıca yeni M-30 ve Alman  10.5 cm le.F.H.16 göre daha hafifti. 30-40 saniye içerisinde atışa hazır hale getirilebiliyordu. Bu obüs ile Sovyet yapımı  122-mm howitzer M1909/37/M1910/37 obüs atış hızı haricinde benzer özellikler sergiliyordu. Belirtmek gerekirse SSCB nin elinde seri üretebileceği gelişmiş bir 122-mmlik obüs tasarımı  bulunmuyordu  ve eski modellerin yenilenip kullanılması mantıklıydı.