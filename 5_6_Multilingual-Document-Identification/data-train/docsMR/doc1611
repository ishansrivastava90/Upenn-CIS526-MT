Hou Skole er en folkeskole beliggende i Hou, en by 30 km øst for Aalborg. Der lå en oprindelig skole i byen. En ny skole blev påbegyndt før besatte byen, således de ikke skulle få gavn af bygningerne. Efter befrielsen blev bygningerne færdiggjorte. Det tidligste kendte omtale af en skole i Hou er i 1640erne i Tingbøgerne fra Birketinget i Hals. I 1646 fortælles i tingbogen at houboerne mødes til bøn morgen og aften. Denne bøn ledes af skolemesteren. I 1720, hvor prinsesseskolen står færdig, bliver Christen Gundersen ansat som lærer. Christen er på dette tidspunkt 21 år gammel, og stammer sandsynligvis fra Dronninglund Sogn. Der har til skolen hørt noget fæstejord, da skoleholderen i 1730 står nævnt i Jordebogen for Dronninglund Gods. Christen bliver gift med Kirsten Thomasdatter af Hou, og de får sammen 5 børn - hvoraf den sidstfødte, Christen Christensen, skal vise sig at blive Christens efterfølger. Gundersen er lærer på skolen frem til 1776, han dør få år senere i 1780 - 81 år gammel. I 1741 er Biskop Brorson på besøg i Hou, og i begge tilfælde klager han over ungdommens manglende respekt og begrænsede kunnen. Christen Gundersen lover biskoppen bedring. Ved næste besøg, et par år senere, erkender biskoppen en klar forbedring - omend børnene kunne være dygtigere. I 1747 er der dog fortsat problemer, og biskoppen erkender at manglen er hos skoleholderne. På trods af denne nedslående melding fortsætter Gundersen i hans gerning. Og i 1754 og 1757 bliver det da også konstateret at der er sket forbedringer. I 1765 gik der 15 drenge og 12 piger på skolen - i alt kun 27 elever. Ved folketællingen 1845 er Søren Mortensen Krogsgaard lærer ved skolen. Han bor her sammen med sin kone, deres fælles barn, samt en tjenestepige. Ved folketællingerne 1850, 1855 og 1860 er Jens Christian Ellermann lærer ved Hou Skole. Han stammer fra Aalborg, og bor på skolen sammen med sin kone Marie, deres fælles barn, konens søster og en plejesøn. I 1941 er der 3 lærere ansat ved skolen. Førstelærer H.C. Harstoft-Jørgensen, anderlærer A.M. Vestervig og forskolelærerinde Kristiane Jensen. De er dog alle syge i denne periode, hvorfor vikarer er hentet ind. Vikarerne var lærer J. C. Jacobsen, lærerinde Grethe Nielsen samt lærer Helge Ovesen. Under krigen bliver undervisningslokalerne i den gamle skole inddraget til indkvartering af flygtninge. Derfor må skolegerningen rykkes over i husflidsskolen, der ligger i en selvstændig bygning. I 1946 er lærer J. C. Jacobsen blevet fast ansat ved skolen. Der har været skolegang i byen før den første skole blev opført, dette har sandsynligvis foregået på forskellige gårde. I 1754 beskriver skoleholderen skolebygningerne som i god stand. Endvidere skriver han at inventaret består af 2 store egetræsborde, 3 fyrretræsbænke og en ubrugelig kakkelovn. Skolen råder på dette tidspunkt kun over 1 bog - en bibel. Prinsesseskolen ender sine dage med at stå i flammer, men det vides dog ikke hvornår dette sker. Der findes ingen indberetninger fra denne tid. I 1807 er Hou Skole blevet tildelt et stykke hedejord i forbindelse med udskiftningen. Jorden kan benyttes til græsning af 1 ko og 4 får. Bygningen var lavet i bindingsværk, taget var med knækgavle og var stråtægt. Bygningen bestod af et klasselokale, samt lærerens lejlighed. Der var mod nord entilbygning med 3 små kamre med et ganske lille vindue til hvert. Skolens inventar bestod af nogle lange flade border, med tilhørede bænke, samt en pult. Skolen råder på dette tidspunkt over en bibel, nogle kopier af det Nye Testamente, nogle læse og regnebøger. Skolen råder endvidere over Europa-, Danmarks- og Palæstinakort. I 1828 indberetter Sognepræsten at Hou Skole er meget vellidt af lokalbefolkningen, og i 1829 bliver skolen tildelt ekstra hedejord, såldes der kan græsses 2 køer og 6 får. Da skolen er fyrre år, i 1858, bliver det indberettet at skolen er gammel og skrøbelig, samt at lærerboligen er meget indskrænket. Skolen bliver nedbrudt i 1878. Bindingsværk bliver benyttet til at opbygge den lokale gårdmand Rasmus Jensens stuehus. Dette stuehus ligner angiveligt skolen meget, men hvorvidt dette stadig eksisterer vides ikke. Den nye skole er beliggende midt i Hou by. Den er bygget i røde mursten som en tolænget bygning. I den ene længe er en gymnastiksal og tilhørende omklædningsrum, samt bibliotek og husgerningslokale. I den anden længe er fem undervisningslokaler samt kontor, køkken og lærerværelse.