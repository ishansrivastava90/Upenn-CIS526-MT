Binjai ialah sebuah rambutan Binjai terkenal untuk rasanya. Baka rambutan Binjai telah tersebar dan ditanam di berbagai-berbagai tempat di Indonesia, seperti Blitar, dan Jawa Timur menjadi komoditi unggulan daerah tersebut. Sebelum mencapai status kotamadya, Binjai adalah ibu kota Kabupaten Langkat yang kemudian dipindahkan ke Kabupaten Deli Serdang di sebelah timur serta  selatan. Binjai merupakan salah satu daerah dalam projek pembangunan Mebidang yang meliputi kawasan Medan, Binjai dan Deli Serdang. Pada masa ini, Binjai dan Medan dikaitkan dengan Bandar Aceh melalui lebuh raya Lintas Sumatera dan oleh itu, menyebabkan Binjai terletak di dalam sebuah daerah yang strategik. Upacara pembukaan kampung tersebut diadakan pada 17 Jun 1872 di bawah sebatang Pokok Binjai yang amat besar. Di sekitar Pokok Binjai ini kemudian dibina beberapa rumah dan lama-kelamaan, tempat ini semakin berkembang dan akhirnya menjadi sebuah bandar pelabuhan yang banyak disinggah oleh tongkang-tongkang yang datang dari Stabat, Tanjung Pura, dan juga Selat Melaka. Kemudian nama Pokok Binjai itu melekat menjadi nama kota Binjai. Pokok Binjai ini ialah sejenis pokok embacang, satu istilah yang berasal daripada bahasa Karo. Lima kilometer terakhir Jalan Raya Medan Binjai yang panjangnya 22 kilometer berada di dalam kawasan Kota Binjai, dengan 9 kilometer pertama di kawasan Kota Medan, dan Kilometer 10 - 17 di Kabupaten Deli Serdang. Sebenarnya, Binjai hanya berjarak 8 kilometer  dari Medan, jika dihitung dari sempadan di antara kedua-dua wilayah yang dipisahkan oleh Kabupaten Deli Serdang. Terdapat dua batang sungai yang menyebelahkan Kota Binjai, iaitu Sungai Bingai dan Sungai Mencirim yang membekalkan air bersih kepada PDAM Tirta Sari Binjai untuk disalurkan kemudian kepada penduduk-penduduk kota. Namun di pinggiran kota, masih terdapat banyak penduduk yang bergantung kepada air perigi untuk keperluan air mereka. Kota Binjai adalah sebuah kota berbilang kaum yang terdiri daripada suku Jawa, Batak Karo, Tionghoa, dan Melayu. Kemajmukan etnik ini menjadikan Binjai kaya dengan kebudayaan yang berlainan. Jumlah penduduknya pada April 2003 ialah 223,535 orang, dengan 47,927 buah rumah tangga dan kepadatan penduduk sebanyak 2,506 orang setiap kilometer persegi. Bilangan tenaga kerja berdaya produktif sekitar 160,000 orang. Banyak juga penduduk Binjai yang bekerja di Medan disebabkan jarak yang agak dekat. Kecamatan Binjai Kota, Binjai Timur, dan Binjai Selatan baru dibentuk pada tahun 1981. Walikota Binjai terkini ialah H.M. Ali Umri yang melanjutkan jawatannya setelah dipilih semula dalam pilihan raya Kepala Daerah Langsung pada 27 Jun 2005 untuk tempoh 2005 hingga 2010. Pejabat Walikota terletak di Balai Kota yang beralamat di Jalan Jenderal Sudirman No. 6, Binjai. Tepat di hadapan Pejabat Walikota terletak Lapangan Merdeka dan Pendopo Umar Baki di Jalan Veteran. Lapangan Merdeka merupakan dataran kota sedangkan Pendopo Umar Baki merupakan dewan serba guna untuk mengadakan majlis-majlis, baik rasmi mahupun tidak. Kawasan perindustrian di Kecamatan Binjai Utara terletak di Kelurahan Cengkeh Turi dengan keluasan kawasan sebanyak 300 hektar. Kecamatan Binjai Utara juga adalah pengeluar minyak petroleum dan gas asli, dengan penjelajahan dijalani di kawasan Tandam Hilir. 29% daripada kegiatan ekonomi di Kotamadya Binjai berasal daripada sektor perdagangan dan perkhidmatan, dengan sektor perindustrian merupakan 23% pada tahun 1999. Pendapatan per kapita bagi penduduk Binjai sebanyak Rp. 3.3 juta adalah kurang daripada angka purata untuk provinsi Sumatra Utara sebanyak Rp. 4.9 juta. Bidang rambutan mencapai 425 hektar dengan kapasiti pengeluaran sebanyak 2,400 tan per tahun. Sayangnya, kapasiti sebesar ini tidak diiringi oleh pemodenan industri rambutan untuk mencapai nilai ditambah â€” misalnya, industri pengetinan rambutan dengan saluran pemasaran yang lengkap â€” berbanding dengan hanya menjual buah rambutan sahaja. Daripada jumlah 241 buah sekolah ini, 85 buah sekolah terletak di Binjai Utara. Untuk pengangkutan ke luar kota, selain daripada pengangkutan jalan raya, terdapat juga kereta api yang menghubungkan Binjai dengan Medan dan Kwala di Kabupaten Langkat. Lokasi Binjai juga tidak jauh dari lapangan terbang yang terdekat, iaitu Lapangan Terbang Polonia di Medan. Selain itu, pelabuhan terdekat juga akan dihubungkan dengan jalan raya apabila projek Jalan Tol Medan-Binjai disiapkan beberapa tahun lagi. Salah satu ikon Kota Binjai adalah Tugu Perjuangan 1945 yang menjadi lambang pintu gerbang untuk menyambut kedatangan pelawat-pelawat dari luar kota. Selain itu, Binjai pada satu ketika juga mempunyai tugu air di Jalan Jenderal Sudirman yang merupakan peninggalan zaman Belanda yang digunakan untuk menyalurkan air bersih ke rumah-rumah di dalam kota. Namun beberapa tahun lalu, peninggalan bersejarah ini telah digantikan dengan rumah-rumah kedai. Selain itu juga terdapat Taman Makam Pahlawan Binjai yang terletak di Jalan Pahlawan, Kelurahan Pahlawan, Kecamatan Binjai Kota.