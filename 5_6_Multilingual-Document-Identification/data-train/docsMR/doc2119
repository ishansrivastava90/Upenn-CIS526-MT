כמו מספר סרטים קודמים של ליאונה, לסרט מתלווה פסקול מאת אניו מוריקונה. עלילת הסרט קופצת ל-1968, כשנודלס חוזר העירה בעקבות הזמנה מסתורית שקיבל. לאחר מפגש קצר עם חברו מו, הפלאשבק לשנת 1921 מתחיל. הכנופיה עולה לגדולה עם המצאה העוזרת להשיב מטען מוברח שמושלך לים במקרה של פשיטה משטרתית - חיבור שקי מלח למטען, וכשזה נמס במים לאחר מספר שעות, המטען צף בחזרה לפני המים. עם ההמצאה, הכנופיה מקבל כבוד ומתחילה להרוויח כסף. הם שמים את הכסף שהרוויחו בתא אחסון בתחנת אוטובוס, במטרה שזאת תהיה ה"קרן" של הכנופיה וכסף שנכנס יועבר לשם. בקטע מעבר בין הפלאשבק של 1921 לפלאשבק של 1933, נראה נודלס ב-1968 במצבה של שלושת חבריו שנהרגו ב-1933. כמו כן, הוא מגיע לאותה תחנת אוטובוס ופותח את תא האחסון, ומוצא את המזוודה מלאה בכסף. בנוסף, נודלס נפגש עם דבורה ויוצא איתה למסעדה שסגר במיוחד בשבילה. הוא מתוודה על אהבתו כלפיה ועל כך שבמשך כל השנים בכלא הוא לא הפסיק לחשוב עליה. לעומתו, היא מודיעה לו על כך שהיא נוסעת למחרת להוליווד כדי להגשים את חלומותיה. בנסיעה חזרה בלימוזינה, הוא אונס אותה. מקס מנסה להכניס את הכנופיה יותר ויותר לענייני הפשע המאורגן. לאחר שהוא מתוודע לכך שהברחת אלכוהול שהכנופיה מבצעת, בתקווה שהם ייעצרו ובכך תכניות השוד יישכחו. לצערו, המקרה נגמר במותם של שלושת חבריו. הוא נענה להזמנה של ביילי ומגיע לאחוזתו, וזה מבקש ממנו להרוג אותו, מכיוון שהוא עומד להיחקר בגין שחיתות ויודע שימצאו את פשעיו, ובאותה הזדמנות נודלס יוכל "לסגור חשבון" עם האיש שגרם לו להתחבא כל השנים. נודלס מסרב ועוזב את האחוזה. לאחר שהוא יוצא מאחוזת ביילי, הוא רואה דמות מרוחקת הדומה לביילי\מקס, ומשאית זבל עוברת. לאחר שהמשאית עוברת, הדמות נעלמת, והמצלמה מתמקדת בטוחן האשפה, דבר המרמז על כך שביילי\מקס ביצע התאבדות וקפץ לתוך טוחן האשפה. הסרט חוזר ל-1933, ומראה את נודלס נכנס למאורת אופיום, נשכב על מיטה ושואף אופיום. הסרט נגמר עם פרצופו המסומם של נודלס ועליו עולות כתוביות הקרדיטים. בעקבות סיום זה, ישנה טענה הגורסת כי כל הסרט התרחש בעצם באותה מאורת אופיום ב-1933, ובעקבות השפעות הסם נודלס נזכר בעברו ומדמיין את עתידו. טענה זו מופרכת מהסיבה שנודלס לא יכל לדמיין דברים כמו טלוויזיה, מלחמת וייטנאם או הביטלס, שמוזכרים או נראים בסרט. ליאונה תיכנן ליצור גרסה מלאה יותר של הסרט, אך הוא לא להספיק לעשות כן לפני מותו ב-1989.