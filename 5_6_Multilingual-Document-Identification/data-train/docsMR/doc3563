Μετά τη διάλυση του συγκροτήματος προέκυψαν διάφορα διάδοχα σχήματα από τα πρώην μέλη, με κυριότερα αυτά των Jefferson Starship και Hot Tuna. Κανένα όμως από αυτά δεν πλησίασε την καλλιτεχνική και εμπορική επιτυχία των JA. = Δισκογραφία = Πολύ καιρό μετά τη διάλυσή τους η RCA Victor κυκλοφόρησε δύο ακόμα συλλογές, οι οποίες περιλαμβάνουν  τα γνωστότερα κομμάτια τους. Είναι ο πρώτος καθαρά ψυχεδελικός δίσκος των Jefferson Airplane. Τα μέλη του γκρουπ δοκιμάζουν νέους ήχους, αφήνονται σε αυτοσχεδιασμούς, πειραματίζονται στις μίξεις και τις ενορχηστρώσεις. Οι στίχοι μιλούν για LSD, έρωτα αλλά και πολιτική, και το τελικό αποτέλεσμα είναι μία σειρά ονειρικών κομματιών, με γνωστότερα τα Rejoyce, Saturday Afternoon και Wild Tyme. Το συγκρότημα είναι πια το κυρίαρχο της Δυτικής Ακτής. Το LP έφθασε μέχρι το No 17. Στην Ευρώπη συναντάται και ως The Walking Owl. Είναι το τελευταίο studio LP του συγκροτήματος. Παράλληλα με την ψυχεδέλεια, οι JA ανιχνεύουν εδώ τη σχέση τους με την αμερικανική μουσική παράδοση. Οι στίχοι είναι γεμάτοι ειρωνεία για τις κατεστημένες αξίες, όπως η θρησκεία. Συνθετικά όμως ο δίσκος υστερεί του ένδοξου παρελθόντος. Είναι πια σαφές ότι το τέλος είναι κοντά. Ανέβηκε μέχρι το Νο 20 του Billboard. Οι Jefferson Airplane κυκλοφόρησαν δύο ζωντανές ηχογραφήσεις. Σε αυτές δε συμπεριλαμβάνονται δεκάδες κυκλοφορίες από παρουσίες τους σε μουσικά φεστιβάλ, με κυριότερα αυτά του Monterey Pop και το Woodstock. Η εμπορική επιτυχία τους δεν καταγράφεται, διότι εκείνα τα χρόνια το Billboard δε συμπεριελάμβανε τις κυκλοφορίες των ζωντανών δίσκων. To Bless Its Pointed Little Head είναι η πρώτη ζωντανή ηχογράφηση του γκρουπ. Βασίζεται στις συναυλίες που οι JA έδωσαν στο Fillmore West τον Οκτώβριο του 1968 και στο Fillmore East ένα μήνα αργότερα. Περιέχει ζωντανές εκτελέσεις τραγουδιών του Surrealistic Pillow, καθώς και κομμάτια άλλων συνθετών που δεν περιλαμβάνονται σε κανένα studio LP.