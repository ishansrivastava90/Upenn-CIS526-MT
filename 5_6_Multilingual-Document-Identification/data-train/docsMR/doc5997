Carole Hanson jest bystrą afro-amerykańską dziewczyną z naturalną zdolnością do jeżdżenia na koniach. Załamana po śmierci mamy, prawie rezygnuje z jazdy konnej. Na szczęście tata przypomina jej, że mama nie chciałaby, aby jej córka porzuciła swoją pasję. Za pieniądze zostawione przez mamę, Carole kupuje zachwycającego bułanego konia imieniem Blask. Dziewczyna czuje, że jej przyszłość jest związana z końmi, ale w tym kierunku jest tyle możliwości, że nie wie, którą z nich wybrać. Jej zasób wiedzy jest dostatecznie duży, aby zostać weterynarzem, ale Carole chciałaby także hodować oraz trenować rasowe konie. Nie zapomina również o chęci zostania profesjonalnym dżokejem. Jednak bez względu na to, jaką karierę wybierze, jej największym celem jest jak najlepiej jeździć konno. Rodzice Stevie, George i Catherine, są prawnikami z zapełnionymi harmonogramami zajęć. Oboje pracują bardzo ciężko na wszystko, co osiągnęli i są zdeterminowani, by wszczepiać w swoje dzieci wartość solidnej pracy. Godzą się na płacenie za jedną lekcję jazdy konnej tygodniowo, ale Stevie musi pracować w stajni, aby zapłacić za dodatkowe lekcje. Przez ostatnie 53 odcinki Stevie spotyka się z uczniem stajni, Philem. Ich zauroczenie przekształca się w miłość. Lisa Atwood jest bardzo dobrą uczennicą. Ubiera się w klasyczne ubrania od projektantów i choć nigdy nie włożyłaby czegoś tak ekstrawaganckiego jak Stevie, podziwia jej indywidualność. Lisa boryka się z przezwyciężaniem wizerunku ‘dobrej dziewczynki’ i pała chęcią nowych wyzwań, aby udowodnić swoją wytrzymałość i wytrwałość. Lisa początkowo uczy się jeździć na Łatku, idealnym do trenowania kucu w Pine Hollow. Ostatecznie jednak jeździ na Rewii, pięknej kasztanowej klaczy. Lisa jest osobą z pewnymi osiągnięciami oraz perfekcjonistką dzięki swojej mamie. Dziewczynka stara się być zawsze trochę lepsza od innych, ale jest też lojalną i oddaną przyjaciółką Carole i Stevie. Jej mama, Eleanor, jest zdecydowaną społeczną karierowiczką i uważa, że świat koni jest dla jej córki dobrym sposobem bycia przyjętym przez dobre otoczenie. Lisa oprócz lekcji jazdy konnej, uczęszcza również na balet, pianino, klarnet oraz tenis. Jej młodsza siostra, Melanie, która jest najlepsza we wszystkim co robi, zapisuje się do szkółki jeździeckiej Pine Hollow. Melanie uwielbia swoją starszą siostrę, ale to niestety oznacza brak wolności dla Lisy. Veronica diAngelo jest rozpieszczoną córką milionera. Uwielbia być podziwiana z powodu jej drogiego rasowego konia, ale oczywiście nie interesuje jej zajmowanie się nim. W pierwszej serii Veronica spowodowała fatalny wypadek Kobalta. Tata kupił jej nowego konia, Grację, a Klubowiczki miały nadzieję, że Veronica dostała nauczkę i będzie opiekować się klaczą znacznie lepiej. Uczęszcza do tej samej szkoły, co Klubowiczki i czuje się urażona z tego powodu. Była raczej zadowolona w elitarnej żeńskiej szkole w mieście, ale gdy jej rodzice kupili majątek w Pine Hollow zdecydowali się przenieść ją do lokalnej szkoły Veronica zainteresowała się Philem Marstenem, ponieważ jego rodzina posiada rozległy majątek i hodowlę arabskich koni. Ale on woli Stevie, niezależnie od wszystkich uczuć Veronicy. Duma Veronicy zostaje urażona, gdy jej tata ma problemy finansowe i dziewczyna jest zmuszona pracować w stajni, by zarobić na utrzymanie Gracji i lekcje jazdy konnej. Ale czy opłacało się jej pracować tylko po to, by mieć konia? Veronica jest zazdrosna o przyjaźń Klubowiczek i w głębi serca chciałaby być jedną z nich, bo tak naprawdę jest dobrą osobą i często okazuje serce, ale tylko pod wpływem Carole, Stevie i Lisy. Kristi Cavanaugh ma 14 lat, zachowuje się jak dwudziestolatka i jest najlepszą przyjaciółką Veronicy. Szybko staje się znana jako największa flirciara w stajni, bo bardziej interesuje się przyciąganiem uwagi chłopców niż nauką jazdy konnej. Początkowo pojawiła się w Pine Hollow jako gość Veronicy, ale gdy zobaczyła przystojnych stajennych i jeźdźców, szybko zapisała się na lekcje. W odróżnieniu od Veronicy, Kristi nie gardzi Klubowiczkami, ale jednocześnie nie lubi tracić czasu na przebywanie z nimi. Dla niej są jedynie niedojrzałymi, małymi dziewczynkami. Chciałaby, aby wszyscy na świeci byli bogaci tak jak ona i Veronica. Wtedy nie byłoby żadnych problemów. Każdy byłby szczęśliwy. Phil Marsten jest członkiem klubu jeździeckiego Cross Country, rywalizującego z Pine Hollow. Uczęszcza na lekcje jazdy konnej w Pine Hollow. Phil i Stevie bardzo rywalizują ze sobą i stale każdy z nich próbuje być lepszy od drugiego zarówno na ujeżdżalni, jak i w terenie. Dla wszystkich pozostałych to oczywiste, że Phil i Stevie podobają się sobie nawzajem, ale oni, spędzając zbyt dużo czasu na kłótniach nie mają szans tego spostrzec. Stevie wydaje się nie przejmować Philem, ale robi się bardzo zazdrosna, gdy tylko jakaś inna dziewczyna okaże zainteresowanie chłopakiem. A Phil nie potrafi zrozumieć, o co chodzi Stevie. To burzliwa przyjaźń i dobrze zapowiadający się związek, ale rzecz jasna niepozbawiony sprzeczek. Ashley Taylor jest bardzo żywiołową dziewczynką, która podejmuje każde wyzwanie z entuzjazmem. Nienaganna uczennica, błyszczy na lekcjach tańca i śpiewu. Jej rodzina była zaskoczona, gdy poprosiła o możliwość nauki jazdy konnej. Uwielbia konie i lekcje, jednak bardziej niż wszystko kocha ludzi w Pine Hollow. Ashley była najmłodsza w Pine Hollow, zanim dołączyła młodsza siostra Lisy. Obie od razy przypadły sobie do gustu mimo, że między nimi jest sporo rywalizacji. Ashley jest zadowolona, godząc się ze wszystkimi pomysłami Melanie, nawet gdy wie, że mogą wpaść w kłopoty. II seria III seria
