Florence Academy of Art on vuonna akateemisen taiteen ja renessanssin piirustus-, maalaus- ja kuvanveistotraditioita. Vuonna Ruotsiin Göteborgiin perustettiin koulun toinen osa, jonka opettajat ovat Firenzessä toimivan koulun oppilaita ja opettajia. Vuonna 1991 perustettu Firenzen osio sijaitsee Santa Crocen kirkon takana, keskellä kaupunkia. Vuonna 2006 Akatemia avasi uuden koulurakennuksen vanhan paperitehtaan ylimpään kerrokseen Ruotsissa Göteborgin Mölndalissa, joka toiminta-ajatukseltaan ja opintosuunnitelmaltaan vastaa Firenzen akatemiaa. Uutta osiota johtaa Joakim Ericsson kolmen apuopettajan avustamana. Vaihtoehtoisesti opiskelijat voivat opiskella kolme vuotta erillisessä opinto-suunnitelmassa kuvanveistoa tai erillisillä kursseilla maisemamaalausta, etsausta ja taidehistoriaa. Valmistumisaika ei kuitenkaan ole kiinteä. Jo ennestään paljon taitoja hallitseva opiskelija voi suorittaa ensimmäisen vuoden opinnot kolmessa kuukaudessa, kun taas  vähemmän harjaantuneelta opiskelijalta saattaa kulua kaksi vuotta samaan suoritukseen pääsemiseen. Koulun tärkein tavoite on antaa opiskelijoille vanhojen mestarien tasolla olevat piirustus- ja maalaustaidot ja siksi mitään vaihetta ei voi ohittaa ohjaajien hyväksymättä. Jokaisen harjoituksen takana on taito, joka on hallittava, jotta olisi valmis siirtymään seuraavaan. Akatemian piirustustekniikkana voidaan pitää suhteellista mittausta ja sight-size mittausta, jossa pystysuora teline papereineen asetetaan mallin viereen, ja kohde piirretään tai maalataan samaan kokoon kuin se nähdään paperilla tai taulupohjalla. Etäisyyden, josta kohdetta tarkastellaan on oltava aina sama. Merkityn etäisyyden päästä voidaan mallin mittoja tarkistaa luotilangalla tai suoralla tikulla, kuten kutomaneulalla. Tätä pidetään kuitenkin vain mittojen tarkistamisena ja pääpaino on opiskella mittaamaan silmämääräisesti, jossa piirretään silmähavainnosta yksinkertaisia pysty- ja vaakasuoria viivoja malliin, jota suhteutetaan muihin mittoihin. Piirtäminen tapahtuu yleensä muutaman tunnin nopeissa asennoissa, joita piirretään aamupäivisin piirustuskynällä. Koetetaan saada taltioiduksi vain mallin ääriviivat poimimalla tärkeitä havaintopisteitä ja yhdistelemällä niitä suorilla tai hieman kaarevilla viivoilla. Näihin asentoihin ei yleensä pyritä sisällyttämään monimutkaisia valoisuusasteita tai muutakaan aikaa vievää, vaan pyritään enemmänkin harjoittamaan silmiä ja havaitsemaan mallin tärkeät poimittavat pisteet ja suuret mittasuhteet. Iltapäivisin piirretään pidempiä mallin asentoja, kipsipatsaita ja Bargue -litografioita. Pitkien töiden tekeminen vie oppilailta yleensä muutamasta viikosta muutamiin kuukausiin. Yhden työn tekemiseen voi kulua 30 tunnista yli sataan tuntiin. Yleensä opiskelijat ovat koululla maanantaista perjantaihin 9.00-16.00, mutta usein he jatkavat itseopiskelua kotona. Päivät saattavat venyä  ahkerimmilla opiskelijoilla yli kymmenentuntisiksi, jopa kuutena tai seitsemänä päivänä viikossa. Maalausohjelmassa samoja periaatteita noudattava työskentely jatkuu. Opintosuunnitelma on sama kuin 1800-luvun ja renessanssin ateljeekouluissa. Opiskelijoiden on pystyttävä havaitsemaan tarkat mittasuhteet, valoisuusasteet ja ihmisen anatomiset perusteet, ennen kuin he siirtyvät maalaamaan öljyväreillä, joiden kanssa seuraa taas samantyyppinen perusteiden opiskelu.
