No século XVIII, Roseau tan só abarcaba o que é agora o barrio do seu casco antigo, e a principios do século XXI, aproximadamente tan só unha sétima parte da poboación da cidade vive nel. Newtown e Potter's Ville, os antigos suburbios, foron creados entre finais do século XVIII e principios do século XIX. Outro suburbio, Goodwill, foi establecido nos anos 1950. Foi a partir desa década cando a cidade experimentou un maior crecemento urbanístico e demográfico coa chegada de habitantes das zonas rurais en busca de traballo. Dentro do contexto das loitas franco-británicas por facerse co control do Caribe, e polo tanto, tamén de Dominica, a cidade foi destruída por un incendio en 1781. E foi tomada e incendiada de novo polos franceses en 1805. A cidade foi arrasada en 1979 polo furacán David, polo que tivo que ser reconstruída practicamente na súa totalidade. O barrio de Bath Estate foi creado a principios dos anos 1980. Desde entón, diversas novas barriadas - como Stock Farm, Castle Comfort e Wall House - foron construídos ao redor dos xa existentes. Algúns barrios máis antigos como Fond Cole e Canefield pertencen hoxe en día ao área semiurbana que está ao redor de Roseau. Roseau está distribuída en pequenas cuadras de edificios, sendo o tamaño das cuadras batante menor comparado co doutra capitais veciñas como Kingstown ou Castries. A cidade foi construída cunha distribución cuadriculada. Os edificios relixiosos máis representativos son o templo da igrexa anglicana de St. George's. En canto a zonas verdes ou axardinadas destacan os Xardíns Botánicos e os xardíns da State House, sendo Roseau un caso excepcional neste sentido, xa que non é habitual que haxa espazos verdes deste tamaño en zonas tan céntricas nas outras capitais do Caribe. Nas proximidades da cidade localízanse fontes termais. Outro dos seus atractivos turísticos é o mergullo con tubo na praia de Champagne Beach, onde se produce un burbulleo da auga nos fondos mariños. A 8´9 km ao noroeste da cidade, no val do río Roseau, no pobo de Trafalgar, atópase a paraxe das fervenzas coñecidas como Trafalgar Falls. Trátase do maior atractivo natural da illa. Conta con dúas fervenzas, a maior dela duns 38 metros de altura, e a segunda, duns 23 metros. Outro dos atractivos naturais, o Titou Gorge, tamén no val do Roseau, atópase a uns 9 quilómetros ao nordés de Roseau, en Laudat. Trátase unha piscina natural na base dunhas fervenzas e cuberta por vexetación. Outra fervenza, a Emerald pool, atópase a uns 13 quilómetros ao nordés de Roseau. Trátase dunha fervenza de 12 metros e unha piscina natural cun fácil acceso. Numerosos turistas acoden a Roseau en busca dun bo lugar para pescar ou onde contemplar cachalotes. Entre 1960 e 1970, os xardíns tiñan un dos campos de cricket con mellor reputación de todo o Caribe. Os xardíns foron visitados pola raíña Isabel II de Inglaterra e o duque Felipe de Edimburgo en 1966 e 1985. Os xardíns son usados tamén para celebracións relixiosas, cabalgatas e desfiles e outros eventos culturais e de recreo. O Hospital de Roseau, o Princess Margaret, é un dos tres cos que conta o país, e conta cunha cámara hiperbárica de descompresión para posibles accidentes na práctica de submarinismo, deporte moi practicado polos turistas. As celebracións nacionais pola Independencia do país tamén se producen na capital. As celebracións duran catro semanas en outubro e novembro, e contan con varios días sinalados como Kwèyòl Day, Heritage Day, e National Day. Diferentes actividades como desfiles, música en vivo ou mercadillos nos Xardíns Botánicos ou noutros lugares serven para amenizar as celebracións. Roseau serve de base para a celebración dalgunhas das actividades do Dominica's Dive Fest, organizado pola Dominica Watersports Association.
