__TOC__ Tropiska stromen Arlene formades nära Honduras den 8 juni och drev norrut. Den korsade västra Kuba den 10 juni och ökade till just under orkanstyrka innan den drev in över Florida nästa dag. Arlene försvagades när den fortsatte norrut över USA. Endast en person dödades i samband med Arlene och endast mindre skador har rapporterats. Tropiska stormen Bret var en kortlivad storm, som endast varade under tjugofyra timmar mellan 28 juni - 29 juni. Orkanen Cindy var en tropisk cyklon som i korthet utvecklades till en kategori 1 orkan i Mexikanska golfen. Orkanen Cindy nådde land vid Louisiana, USA. Cindy formades officiellt den 3 juni precis öster om Yucatánhalvön. Orkanen Dennis föddes som en tropisk cyklon i de sydöstra Karibiska havet. Nästan direkt gjorde stormen landkänning på Grenada, med vindar på 48 km/h. På morgonen den 5 juli ökade stormen i kraft och blev en tropisk storm. På eftermiddagen den 6 juli utvecklades stormen till en tropisk orkan samtidigt som den avancerade mot Hispaniola. Nu var stormen en kraftfull och välorganiserad kategori 1-orkan. Efterföljande dag ökade orkanen snabbt i styrka, till en kategori 4-orkan. Då började orkanen röra sig i en mer nordlig kurs, mot Jamaica och Kuba. När den närmade sig Kuba stärktes dess styrka till just under en kategori 5-orkan. Den var alltså väldigt nära den kraftfullaste form av en orkan, samtidigt som den rörde sig mot Kuba. Orkanen förlorade sedan styrka under dagen och blev en något svagare tropisk cyklon tidigt den 11 juli. Den dog slutligen ut över Ontario, den 13 juli. Tropiska stormen Franklin formades över Bahamas den 21 juli och drev oberäkneligt norrut, drev in över Bermuda den 26 juli. Franklin ökade i styrka nära Newfoundland den 30 juli, innan den uppsögs in i ett annat system. Det blev endast smärre skador på land och inga dödsfall har rapporterats. Som en tropisk våg, korsade Gert Honduras och Yucatánhalvön innan den organiserade sig till den sjunde tropiska depressionen den 23 juli vid Campeche bukten. Gert uppgraderades till en tropisk storm tidigt nästa dag. Gert ökade i styrka precis innan den nådde land vid Tampico, sent på kvällen den 24 juli, med maxvindar på 70 km/h och minsta lufttrycket på 1005 mbar. Gert fortsatte in över Mexiko innan den avmattades dagen efter. Tropiska stormen Harvey formades från en tropisk våg, sydväst om Bermuda den 2 augusti och passerade nära Bermuda den 4 augusti och gav därmed gav ön stora skyfall. Efter att Harvey hade fortsatt sin bana öster ifrån Bermuda nådde den sin topp innan den senare svängde nordost. Harvey ökade igen den 8 augusti och klarade sig några dagar till i atlanten.