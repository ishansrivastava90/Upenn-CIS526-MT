Победителят в турнира получава правото да играе в Световното клубно първенство, а също така се изправя и срещу носителя на Европейската суперкупа. Първоначално се играят директни елиминации, а по-късно е въведена и групова фаза. По един отбор от всяка страна, заел последното място, даващо право на участие в турнира и предпоследният отбор от страната, чиито представител е настоящият шампион, играят предварителен кръг, като шестте победители се класират за груповата фаза, където ги очакват останалите 26 отбора. Там те се разпределят в осем групи от по четири отбора, като водачи в групите са бразилски и аржентински отбори. В групите се играе всеки срещу всеки на разменено гостуване. Отборите, заели първите две места продължават в следващата фаза, където се играят директни елиминации с по два мача, също на разменено гостуване. Финалът също се състои от два мача. От създаването на турнира до 1987 г. носителят на трофея от миналогодишното издание се включва чак в полуфиналната фаза, която по това време се състои от две групи с по три отбора. Между 1988 и 2004 общият резултат от двата мача определя кой отбор да продължи напред. При равенство се изпълняват дузпи, без да се играят продължения. Правилото за гол на чужд терен не важи. То е въведено чак през 2005 година. Продължения при равен общ резултат се играят само на финала. Дванадесет години преди първата Копа Либертадорес, през 1948, е организиран турнир, в който взимат участие седем отбора от Чили, Бразилия, Еквадор, Аржентина, Боливия, Перу и Уругвай. Той е наречен Южноамериканско клубно първенство и се състои в Васко да Гама. КОНМЕБОЛ презнава турнира за предшественик на Копа Либертадорес, но го счита за по-маловажен от създаденият през 1960 г. турнир. Първият носител на Копа Либертадорес е уругвайският Пенярол. До 2007 г. 21 отбора от шест държави триумфират с трофея. Рекордьор е Индепендиенте от Аржентина със седем титли, четири от които поредни. Голмайстор на турнира е еквадорецът Сао Пауло - 10.