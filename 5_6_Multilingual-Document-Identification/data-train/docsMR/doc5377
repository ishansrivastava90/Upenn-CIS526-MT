1.Informació i consell sanitari 2.Consulta mèdica telefònica 3.Coordinació amb els equips d’atenció primària per a l’atenció a la urgència a domicili i de via pública. 4.Instruccions de primers auxilis a la urgència 5.Coordinació de l’assistència sanitària a accidents de múltiples víctimes i catàstrofes. 6.Coordinació amb l’Organització Nacional de Trasplantaments. 7.Control i coordinació del flux de pacients entre hospitals. 8.Coordinació amb hospitals per a l’atenció de malalties específiques. El servei d’Atenció Mèdica Urgent 061 dóna assistència a la urgència vital i la no vital, i està preparat per atendre les víctimes d’una catàstrofe que ocorri en el territori de la comunitat. Traslladem pacients dins tota la comunitat i fora d’aquesta. Diferenciem dos tipus de transport Primari. Trasllat de pacients des del lloc on s’ha produït la urgència fins al centre sanitari més adient. Secundari. Trasllat i assistència de pacients entre els diferents centres sanitaris de la Comunitat o la Península. Trasllat i assistència de pacients pediàtrics que ho requereixin des dels centres hospitalaris comarcals fins a l’Hospital de Son Dureta o a Hospitals d’alta especialització assistencial de la península mitjançant la Unitat de Transport Pediàtric. Com ho feim? Ambulàncies de Suport Vital Avançat, dotades dels mitjans tècnics necessaris i d’un equip format per 1 professional de la medicina, 1 professional de la infermeria i 1 professional tècnic de transport sanitari entrenats en l’assistència de persones amb una situació de salut compromesa, maniobres de reanimació cardiovascular avançades, que traslladen pacients que requereixen una assistència sanitària intensiva. Ambulàncies de Suport Vital Bàsic, dotades dels mitjans tècnics necessaris i d’un equip format per 2 professionals de transport sanitari, entrenats en la prestació de primers auxilis, maniobres de reanimació cardiopulmonar bàsica, que traslladen pacients que requereixen una assistència sanitària bàsica. Helicòpters i avió ambulància, dotats dels mitjans tècnics necessaris i d’un equip format per 1 professional de la medicina , 1 professional de infermeria i dos professionals d’aviació entrenats en l’assistència de persones amb una situació de salut compromesa, maniobres de reanimació cardiovascular avançades i assistència intensiva durant el trasllat aeri de pacients entre les diferents illes o a la península. Adreça C. Fàbrica, 87A, 07013 Palma Telèfon 971 28 58 54 Fax 971 28 58 48 Adreça electrònica info.061@061balears.es Dependència Govern de les Illes Balears. Conselleria de Salut i Consum. Servei de Salut de les Illes Balears. Gestió Gerència del Servei de Salut
