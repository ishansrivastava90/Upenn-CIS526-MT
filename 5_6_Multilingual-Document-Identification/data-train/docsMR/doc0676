জোসে মরিনহোর ফুটবল খেলোয়াড়ের ক্যারিয়ার বেশী দীর্ঘ বা সফল কোনটাই হয় নি। তিনি কয়েকটি ছোট ও মাঝারি পর্তুগিজ ক্লাবে কয়েকবছর খেলেছেন, যখন তিনি পড়াশোনা করতেন। তিনিবেলেনেনসেস ক্লাবে ও পরে রিও অ্যাভে এফ.সি. দলের পক্ষে খেলেছেন। এর পরে তিনি আবার লিসবনে ফেরৎ আসেন এবং বেলেনেনসেস ক্লাবে যোগ দেন। কোনরুপ সাফল্য ছাড়া খেলোয়াড় হিসেবে তিনি সেসিমব্রা ও কমেরসিও ই ইন্ডাসট্রিয়া ক্লাবের মত ছোট দলে থেকে খেলোয়াড়ী জীবনের ইতি ঘটান। ১৯৯৬ সালে তিনি রবসনের সাথে বার্সেলোনা ক্লাবে যোগ দেন, এখানে তিনি ক্যাটালান ভাষা শেখেন। রবসন পিএসভি ক্লাবে চলে গেলেও মরিনহো ন্যু ক্যাম্পে থেকে যান এবং রবসনের পরবর্তী বার্সেলোনার ডাচ কোচ লুইস ভ্যান গালের সহকারী হিসেবে কাজ করেন। মরিনহোর ব্যক্তিত্ব ও আত্মবিশ্বাসের কারন তিনি তা মূল কাজের বাইরে বিভিন্ন কোচিং ও ব্যবস্থাপনার ক্ষেত্রে সক্রিয় ভূমিকা নিতে শুরু করেন। শেষ পর্যন্ত মরিনহো এফসি বার্সেলোনা বি দলের কোচ নির্বাচিত হন। মরিনহো দ্রুতই নতুন ম্যানেজারের চাকরি পেয়ে যান ২০০১ সালের জানুয়ারি মাসে। তিনি মধ্যমসারির একটি দল ইউনিয়াও দি লেইরিয়া এর ম্যানেজার হন এবং তাদেরকে পঞ্চম অবস্থানে উন্নীত করেন যা ছিল তাদের সেরা লীগ অবস্থান। মরিনহো এ সময় বেনফিকার ঠিক ওপরেই লীগ শেষ করেছিলেন। মৌসুমপূর্ব প্রস্তুতির সময় মরিনহো ক্লাবের ওয়েবসাইটে দলের প্রশিক্ষনের ওপর রিপোর্ট প্রকাশ করেন। এই রিপোর্টে তিনি প্রচলিত শব্দের বদলে প্রাতিষ্ঠানিক শব্দ ব্যবহার করেন, যেমন ২০কিমি জগিং এর বদলে তিনি দীর্ঘায়িত অ্যারোবিক ব্যায়াম ব্যবহার করেন। তার এ নবউদ্ভাবিত বৈজ্ঞানিক পদ্ধতি পর্তুগালে বেশ সাড়া ফেলে। মরিনহোর খেলার বিশেষ বৈশিষ্ঠ্য ছিল তিনি খেলায় বেশি চাপ প্রয়োগ করতেন। শক্তিশালী ডিফেন্ডার ও মিডফিল্ডারগণ যেমন, দেরলেই, মানিশ ও ডেকো আক্রমণ ভাগ থেকেই চাপ প্র্যোগ করে খেলতেন এবং বিপক্ষ দলকে বল ছেড়ে দেয়া বা লম্বা পাসে প্ররোচিত করতেন। পরবর্তী মৌসুমগুলোতে তিনি আরো সাফল্য পান যদিও খেলার মান নিয়ে কিছু প্রশ্ন থেকে যায়। পোর্তো তাদের ২০তম সুপার লিগা খেতাব অর্জন করে। ক্লাবটির নিজ মাঠে খেলার ফল ছিল খুবই ভাল। এছাড়া তারা আট পয়েন্ট এগিয়ে থাকে এবং পরপর অনেকগুলো খেলায় অপরাজিত থাকে যা কেবল ভিসেন্তের বিপক্ষে শেষ হয়। মৌসুম শেষের পাচ সপ্তাহ আগেই তারা শীর্ষস্থান দখল করে এবং চ্যাম্পিয়নস লীগেও ব্যস্ত সময় কাটায়। পোর্তো বেনফিকার কাছে ২০০৪ সালের মে মাসে পর্তুগিজ কাপ হেরে বসে। কিন্তু মরিনহো তার চরম সাফল্য পান যখন তিনি চ্যাম্পিয়নস লীগ জেতেন। জার্মানির অ্যারেনা আফসালকে মাঠে মোনাকোর বিপক্ষে তার দল ৩-০ গোলে জেতে। ফাইনালে ওঠার পথে ক্লাবটি ম্যানচেস্টার ইউনাইটেড, রিয়াল মাদ্রিদের কাছে পরাজিত হয়েছিল। -->