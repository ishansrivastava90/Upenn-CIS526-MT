Knižnica, rovnako ako škola, boli miesta, ku ktorým pociťoval Louis Kahn hlbokú úctu. Veril, že knižnica je posvätné miesto. Kahn začal riešiť otázku typologického programu knižnice už desať rokov pred získaním zákazky na knižnicu kampusu Philips Exeter Academy. V roku 1956 sa zúčastnil súťaže na knižnicu Washingtonskej univerzity. Loius Kahn sa v súťažnom návrhu držal obvyklého usporiadania knižnice, v ktorom existujú dva oddelené priestory - jeden pre knihy. Veril však tomu, že vzťah čitateľa a knihy nemusí byť vyjadrený len oddeleným statickým spôsobom. Kahnov návrh knižnice do Exeteru vznikol na základe kritiky súdobých programov knižnice. Doslova obrátil ustálený knižničný program naruby - namiesto centrálnej študovne a obvodových skladov kníh navrhol krížovou chodbou pri kostole Santa Maria della Pace v Bramanteho. Brownlee a De Long označujú túto budovu knižnice ako „najjednoduchšiu a najsilnejšiu“ architektúru Louisa Kahna. Je jedným z posledných projektov dokončených pred jeho smrťou. Je to takmer klasická budova, ktorá dodržuje historické pravidlá staviteľského umenia. Na priečelí z pálených tehiel a atiku. fasády sú identické. Klasické tvarovanie však narušuje úmyselné tvarovanie na rohoch. Zavedenie ocele do stavebníctva umožnilo prestať vnímať roh ako nutný štrukturálny prvok. Kahn našiel riešenie zvláštne v tom, že rohy otvoril. Kahn bol tiež inšpirovaný knižničnou halou vytvorenou architektom Étienne-Louis Boullée, keď centrálnu halu knižnice osvetlil zenitálnym svetlíkom. Prichádzajúci tak videl hneď po vstupe do knižnice všetky uložené knihy. Tento centrálny priestor, štvorcová hala zaklenutá betónovým krížom, je definovaný  obrovskými kruhovými otvormi v interiérových stenách. Knižnica bola pre Louisa Kahna intímnym miestom, ktoré má podnecovať k čítaniu a k štúdiu. Musí preto obsahovať miesta a výklenky, kde sa bude dať nerušené čítať. Kahn vytvoril intímne drevené zákutia pre čitateľov. Ich osvetlenie oknami, zvonka pokovenými sklami, umožňuje čítať knihy pri prirodzenom osvetlení. Hlavné okná sú umiestnené nad výškou očí čitateľa, menšie okná vo výške očí umožňujú výhľad na univerzitný kampus, alternatívne kvôli súkromiu a koncentrácii môžu byť zatemnené drevenými žalúziami. Súčasťou Kahnovho Exeterského návrhu je aj školská menza, ktorá tvorí spoločne s knižnicou zaujímavý kompozičný celok.
