Kesällä 1821 Rigdon matkusti yhdessä appensa kanssa tapaamaan Alexander Campbellia, entistä baptistisaarnaajaa, joka oli ajautunut ristiriitoihin baptistien pääosan kanssa oppikysymyksissä. Pitkällisten keskustelujen jälkeen molemmat miehet tulivat vakuuttuneiksi Campbellin julistuksen oikeellisuudesta, ja he liittyivät tämän seuraajiin. Rigdonista tuli campbellilaissaarnaaja, joka elätti itsensä ja perheensä puuseppänä. 1826 Rigdon kutsuttiin opillisesti vapaamielisen baptistiseurakunnan pastoriksi Mentoriin, Ohioon. Usean profeetta Joseph Smithin ensimmäisistä seuraajista olivat Rigdonin johtaman seurakunnan jäseniä ennen liittymistään Smithin johtamaan liikkeeseen. Tätä kautta myös Rigdon tuli kosketuksiin uuden uskonnollisen liikkeen kanssa. Rigdon luki saamansa Mormonin kirjan, tuli myös vakuuttuneeksi kirjan oikeaperäisyydestä ja otti kasteen Kristuksen kirkon jäseneksi. Hänen intomielisen julistuksensa johdosta sadat hänen entisen seurakuntansa jäsenet kääntyivät samaan kirkkoon. Joulukuussa 1830 Rigdon tapasi ensi kertaa profeetta Joseph Smithin. Smith, johon Rigdonin puhelahjat tekivät vaikutuksen, kutsui tämän kirkon puhemieheksi. Hän toimi myös Smithin kirjurina. Smithin järjestäessä ensimmäisen presidenttikunnan hän kutsui Rigdonin neuvonantajakseen yhdessä Jesse Gausen kanssa. Smithistä ja Rigdonista tuli läheiset työtoverit, ja Rigdon tavallaan syrjäytti Oliver Cowderyn, joka oli alun alkaen ollut Smithin ensimmäinen neuvonantaja. Rigdon osallistui voimaperäisesti Kirtlandin temppelin rakennustyöhön. Kun pyhät perustivat Kirtlandissa oman pankin, Kirtland Safety Society Anti-Banking Companyn, tuli Rigdonista sen johtaja ja Smithistä sen rahastonhoitaja. Kun pankki ajautui konkurssiin 1837, Rigdon ja Smith joutuivat pakenemaan kaupungista pettyneiden pyhien väkivaltaa. Kun Smith Yhdysvaltain presidentiksi. hän kutsui Rigdonin varapresidenttiehdokkaakseen. Samalla kuitenkin kiista Smithin opettaman ja harjoittaman moniavioisuuden ympärillä kasvoi. Huhtikuussa 1844 Smith erotti ensimmäisestä presidenttikunnasta toisen neuvonantajansa William Law'n, joka oli asettunut julkisesti vastustamaan Smithin opettamaa moniavioisuutta tämän kosittua hänen vaimoaan. Kun kiihtynyt väkijoukko lynkkasi Smithin kesäkuussa 1844, Rigdon jäi ensimmäisen presidenttikunnan ainoaksi elossa olevaksi jäseneksi. Smithin kuoleman jälkeen hänen johtamansa kirkko ajautui kriisiin. Useat henkilöt väittivät olevansa Smithin laillisia seuraajia. Kahdentoista apostolin koorumin johtaja Brigham Young taas selitti, ettei Smithillä tämän kuoleman jälkeen ollut laillista seuraajaa, vaan kirkon johto oli siirtynyt kahdentoista apostolin käsiin kollektiivisesti. Myös Rigdon ilmaisi halunsa nousta kirkon johtoon ensimmäisen presidenttikunnan ainoana elossa olevana jäsenenä, ja hän sai myös tukijoita Smithin seuraajien joukosta. Kahdentoista apostolin koorumin jäsenistä viisi oli paikalla Illinoisissa, ja he torjuivat elokuussa 1844 Rigdonin vaatimuksen päästä kirkon johtoon edes väliaikaisesti. Kuukautta myöhemmin, 8. syyskuuta 1844, Kirkon yleisneuvosto erotti Rigdonin kirkosta. Tämä kuitenkin kieltäytyi hyväksymästä tehtyjä päätöksiä. Keväällä New Yorkin osavaltioon. Hänen johtamansa kirkko kuitenkin jatkuu Bickertonin Jeesuksen Kristuksen kirkossa.