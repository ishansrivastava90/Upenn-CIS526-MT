این مسجد از باشکوهترین بناهای اسلامی کاشان است که با گنبد عظیم آجری و منارهٔ کاشی کاری،در حال حاضر از جالب ترین ابنیهٔ تاریخی کاشان محسوب می‌شود. مدرسهٔ آقابزرگ نیز در خیابان فاضل نراقی واقع شده ودارای شبستان‌های زمستانی و تابستانی ، صحن زیبای دو طبقه و حجره‌های متعدد می‌باشد. ساختمان این مدرسه مربوط است به دورهٔ قاجاریه که با سرمایه شخصی حاج محمد تقی خانبان طی سالهای ۱۲۵۰ تا ۱۲۶۰ قمری جهت اسفاده نماز جماعت و درس و بحث داماد خود ملا مهدی نراقی دوم برادر ملا احمد نراقی ملقب به «آقا بزرگ» بنا شده و بدین نام معروف گردیده‌است. معمار این بنا شخصی به نام استاد حاج شعبان بوده‌است.   بنای مسجد و مدرسه آقابزرگ یکی از باشکوهترین و زیباترین مساجد دوره قاجار در ایران به شمار می‌آید. این بنا در خیابان فاضل نراقی کاشان واقع شده‌است. ساختمان این مدرسه با سرمایه شخصی به نام حاج محمد تقی خانبان طی سال‌های ۱۲۵۰تا۱۲۶۰ هجری قمری جهت استفاده نماز جماعت و درس و بحث داماد خود،  ملا مهدی نراقی دوم، برادر ملا احمد نراقی، ملقب به آقابزرگ بنا شده و به این نام معروف شده‌است. این مسجد دارای سردر زیبایی است که سقف آن با مقرنس‌های معلق گچی و نقاشی تزئین یافته و دیوارهای جلوخان از کتیبه بالای سردر تا کف تختگاه‌های طرفین درگاه با کاشی‌های خشتی الوان پوشیده شده‌است. هیئت اصلی بنا و گنبد و بارگاه با شکوه آن به واسطه عظمت ساختمان و طرح عالی و نقشه بی نظیر به خصوص دقایق و فنون معماری اصیل ایرانی که در آن بکار برده شده، یکی از بناهای مهم ایرانی اسلامی بشمار می‌رود. پلان هر یک از ستون‌ها شکل مستطیلی است در ابعاد تقریب ۲۵۰× ۲۵۰ که در گوشه آن در پنج ابعاد ۵/۱×۵/۱ ایجاد شده‌است. ارتفاع ستونها تا زیر دایره گنبد تقریبا ۳۵/۱۷ می‌باشد که این ارتفاع توسط دو نیم طبقه تقسیم شده‌است. در ارتفاع ۶۰/۵ از سطح گنبدخانه کتیبه‌ای به ارتفاع cm۶۰ دور هشت ضلعی می‌چرخد که بر روی آن نیم طبقه اول قرار گرفته‌است. ارتفاع این نیم طبقه حدودا m۴ می‌باشد. بر روی این نیم طبقه یک کتیبه تقریبا cm۸ قرار دارد که بر روی آن مقدار ۱۶ دهانه‌است که به طور یک در میان خالی است.  این دهانه که توسط شبکه‌های آجری مستقر شده‌اند از سمت دیگر با فضایی که دور گنبد خارجی است همکف میشده‌است. در ارتفاع تقریبا m۱۰ ضخامت خارجی ستونها کم شده و به حدود cm۱۳۰ کاهش می‌یابد.                                     قوسهای گنبد که از دو قوس داخلی و خارجی تشکیل شده‌است. قوس داخلی گنبد که نیم دایره‌است ضخامتی درحدود cm۶۰ دارد. در مرکز، قوس تقریبا در ارتفاع m۵/۱۷ از سطح زمین قرار دارد. قوس خارجی گنبد که ارتفاع تیزه آن در حدود m ۲۷ از سطح زمین می‌باشد. گنبد دو پوسته آجری به صورت گسسته میان تهی است و در اطراف آن روی گوشواره‌های ایوان مرتفع جلوگنبد دو گلدسته با پوششی از کاشی معرق ساخته شده‌است.                                    فاصله بین دو پوسته گنبد در حدود m ۵ است. قوس خارجی دارای یک شکستگی در محل تغییر شعاع آن است از سمت داخل. قوس خارجی دارای ۴ مرکز یعنی ۴ گانه‌است.  در فضای بین دو گنبد محلی است تا سازه اصلی و نگهدارنده پوسته خارجی را مخفی سازند. پوسته خارجی گنبد با پیش آمدگی در حدود cm ۵۰ از دو بخش سازه‌ای تشکیل شده‌است.