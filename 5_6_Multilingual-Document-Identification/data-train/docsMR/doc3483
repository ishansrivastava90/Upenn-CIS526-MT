A kínai asztrológia a ezoterikus hagyomány és tan, mely a világ alapelemeinek viselkedését, a természet rendjét, körforgását magyarázza. Dolgait szereti a saját szája íze szerint intézni, bízik ítélőképességében, rendkívül független szellem. Ami a szívén, az a száján, így nem egyszer sértő az őszintesége, egyenessége. Szeszélyesen, néha könnyelműen viselkedik, de lelke mélyén sebezhető, és a humorral, a fecsegéssel inkább csak védelmezi magát. Érzékenységét és bátorságát csak válsághelyzetben lehet észrevenni, de barátai nagyra becsülik e jellemvonásai miatt. Hódító egyéniség, élvezi a széptevést, így számos szerelmi ügybe bonyolódhat élete során. Segítik a hódítást szép ruhái, kedvező megjelenése, társasági lénye és intelligenciája. Elsősorban a hódítás izgatja, de ha már megszerzett magának valakit, hamar unatkozni kezd, és újabb kalandot keres. Bár őrzi függetlenségét, mozgásszabadságát, igen féltékeny, jóllehet ezt titkolja. A Kakas jegyében született nők az érzelmi viharok közepette is megőrzik józan eszüket, gyakorlatiasságukat. Ha a Kakas megtalálja az igazit és elkötelezi magát, képes lemondani a kalandozásról. Amikor munkáját nyugodt tempóban végezheti, van ideje gondolkodni és képzeletét működtetni, komoly sikerekre képes, kreatív ötletekkel bizonyíthatja tehetségét. A reklámmal, kereskedelemmel, politikával kapcsolatos foglalkozásokra különösen alkalmas, de lehet belőle kiváló író, előadóművész, kozmetikus vagy rendőr és katona is. Világosan és logikusan gondolkodik, nehezen viseli a kényszert, a sürgetést, a feszültséget. Mások irányítását rosszul tűri, ilyenkor előtérbe kerül bíráló hajlama. Az a legjobb, ha szabadúszó lesz belőle, mert bármilyen kötetlen foglalkozásban képes kibontakoztatni tehetségét, és kitartásával sokra viheti. Amilyen állhatatos a munkájában, olyan nehezen tud bánni a pénzzel. Hajlamos arra, hogy a kemény munkával megszerzett anyagiakat hirtelen elverje. Színe a fehér, amely a kínai hagyományok szerint az ősz, az érettség jelképe, egyben az érintetlenség, a tisztaság és az üdeség színe is. Bár Kínában az emberek fehér ruhában gyászolnak, ez a szín a szerencsét is jelezheti, főként ha fehér madarak képében jelentkezik. A Kakas a nyugati irányhoz, tehát az alkony óráihoz, a napnyugtához kapcsolódik.