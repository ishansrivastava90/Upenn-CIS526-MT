O peteiro é escuro, coas fosas nasais cubertas por plumas. As patas teñen unhas unllas largas e fortes, que lles permiten manterse cabeza abaixo cando están buscando alimento nas polas. En xeral evitan voar por zonas abertas. O voo e ondeante e tentan sempre pousarse en sitios onde as polas estean ben xuntas. O reclamo desta especie é tan agudo que é difícil ou imposible de escoitar para moitos seres humanos. A análise da voz faise coa axuda de gravacións. O canto territorial ten unha construción característica en estrofas, acabando cun trino curto que é propio de cada individuo, e permite que os exemplares veciños e a parella recoñezan ó macho que canta. Un trino que non proceda dun veciño, provoca a reacción agresiva do macho. Son migradores parciais. Só as poboacións que viven máis ó norte deixan os seus lugares de cría no inverno. En Centroeuropa máis dos individuos son sedentarios, pero unha parte deles emigra ó norte de África. É un paxaro adaptado á vida nos bosques de coníferas, tanto polo que fai á súa alimentación coma á construción dos niños. Para a época de cría prefire as zonas de máis abundancia de piceas, escollendo mesmo monocultivos se as árbores son altas de abondo. Os que crían en zonas de montaña poden face-los niños tamén noutras especies de coníferas. Fora da época reprodutora pode verse ocasionalmente en zonas onde as coníferas non son maioritarias. Son exclusivamente insectívoros e precisan comer cada día unha cantidade de alimento equivalente ó seu propio peso corporal. Esta cantidade pode chegar a dobrarse no caso dos polos, das femias cando están a poñer ovos e cando mudan a plumaxe. A variedade das presas é enorme. Prefiren, a diferencia da especie Regulus ignicapillus, as máis pequenas e brandas posibles. A parte meirande da súa alimentación constitúena os colémbolos, que pode atopar tamén no inverno. A estes seguen arañas, larvas pequenas, pulgóns, mosquitos e tamén ovos de insectos e arañas. Non comen lepidópteros aínda que cumpran a condición de tamaño esixida. O 90% da súa actividade diúrna dedícana a buscar comida. En xeral fano percorrendo as pólas ó longo, a miúdo pola parte inferior. En xeral no buscan alimento no chan. Para beber utilizan as gotas de choiva ou de orballo que atopan entre a follaxe. Despois de fortes nevadas métense en ocasións debaixo da capa de neve que cobre as polas para atopar pequenos insectos e colémbolos. Localizan as presas exclusivamente pola vista. Recorren as polas, comprobando sempre a parte inferior, colgados cabeza abaixo nunha dunha poliña lateral. Ocasionalmente fan un bo curto para pillar un insecto pousado na punta dunha pola pouco accesible. Deste xeito recollen insectos capturados nunha tea de araña. As veces capturan insectos voadores no aire, despois dun voo de escasa duración- Durante o día limpan moitas veces a súa plumaxe, habitualmente en fases de dous ou tres minutos. En inverno as fases son moito máis curtas e repetidas. Aproveitan a choiva para bañarse entre os ramallos  mollados, operación para a que poden utilizar tamén a neve. A zona de descanso preferida e entre a follaxe mesta das piceas, en especial a parte superior e máis protexida das pólas.  . No inverno poden xuntarse varios nun lugar axeitado, as veces mesmo entrando en contacto corporal. Son paxaros territoriais, Os dous sexos empregan técnicas para impor respecto a outros conxéneres, que serven para defender o territorio e nas cerimonias de aparellamento. Durante estas demostracións erguen lixeiramente as plumas da coroa. Esta conduta ten lugar, por exemplo, cando os machos fan o se canto para marca-lo territorio. En caso de confrontación directa cun rival da mesma especie, ourizan as plumas da coroa da cabeza na súa máxima extensión, abren algo as alas e fan unha especie de reverencia cara ó adversario.  Nas femias este tipo de comportamentos vense sobre todo no outono. No caso dos machos as demostracións de forza poden tornarse de seguida nun ataque directo, que inclúe golpes coas alas e co bico.   O machos fan tamén as súas demostracións perante as femias na época da cría. A miúdo é a propia femia a que provoca a reacción do macho, voando preto del ou amosando material para construír o niño. A femia disposta para á cópula pousa inmóbil nunha poliña, coas alas algo abertas. Os machos fan voos de demostración, voando en espiral ó redor de árbores illadas, en xeral exemplares que están nos límites do seu territorio. A área de cría e duns 50x50 metros. O tamaño depende da topografía e da vexetación.  Das observacións sobre o terreo parece deducirse que 18 ou 19 arbores son dabondo para fornecer alimentación para a parella e a niñada. O macho ocupa un territorio e escolle un emprazamento para o niño,  ó que atrae á femia con chamadas e movementos do corpo.  Prefiren as pólas superiores,  que lles permiten face-lo seu típico niño colgante.  Se a femia non amosa interese polo sitio escollido, este busca outro dentro do seu territorio. Cando a femia acepta a proposta o macho comeza a construción. Crían case sempre en coníferas. Fan en xeral dúas postas por ano. O macho é axúdao na construción do primeiro niño pola femia. Para acabalo  precisan uns 20 días. A parte exterior do niño componse maioritariamente de mbrión e lique, ademais de  seda procedente dos casulos dos ovos de araña e dalgúns tipos de larvas de insectos. A parte interior do niño está composta de plumas e pelos de animais. O segundo niño empézao a femia, e a súa construción adoita ser máis rápida cá do primeiro. A estabilidade e o bo illamento dos niños permítenlle á femia deixar os ovos ou os pitos por períodos relativamente longos, de ata 25 minutos, sen que perdan temperatura. Os niños abandonados  poden resistir varios invernos. A época da posta depende da situación xeográfica e pode comezar xa en marzo en zonas axeitadas. A época máis común e abril. A segunda posta fana, en xeral, en xuño. A femia pon o primeiro ovo da segunda niñada antes de que as crías da primeira sexan capaces de voar. Daquela e o macho quen se ocupa da alimentación dos polos. Poñen ente 8 e 11 ovos de media. Son de cor branca con manchas  amarelo acastañadas e pesan menos de un gramo. Chocan exclusivamente as femias. A grande cantidade de ovos fai que a femia os teña que ir movendo regularmente coas patas para que todos poidan ter contacto directo co seu corpo. Os polos rompen a casca despois de 15 ou 16 días de incubación. Nuns dous días tódolos ovos están xa abertos, Os pais retiran de seguida as cascas lonxe do niño. As primeiras dexeccións dos pitos son comidas polos pais, despois son retiradas e abandonadas lonxe do niño. As crías da primeira niñada son alimentadas maioritariamente polo macho. A femia ocúpase uns días e despois inicia os traballos do segundo niño. A mantenza da segunda niñada é compartida polos dous proxenitores.  A forma esférica do niño obriga ós polos a estar amoreados. Os que xa comeron amosan a tendencia de colocarse na parte inferior, o que facilita que todos sexan alimentados en rolda. Poden chegar ós catro anos. Os períodos máis perigosos para a especie son a fin do outono e o inverno, cando moitos exemplares morren de frío ou de fame. A situación fáiselles especialmente crítica cando se forma xeada nas polas, o que lles priva de poder buscar alimento.