24-timers racerløbet i Le Mans er et klassisk 24-timers racerløb i Le Mans i Frankrig, der afholdes hvert år. Løbet starter lørdag klokken 15, og op til 1969 brugte man den klassiske start, hvor kørerne løb over banen og kastede sig ind i deres biler. Man har på banen været vidne til nogle af de største motorsportstriumfer, men desværre også ulykker, bl.a. motorsportsverdenens værste ulykke nogensinde. Det skete i Mercedes ramte en Austin Healey på vej op ad start/mål-langsiden. Bilen ramte afskærmningen ud til publikum og eksploderede, hvilket medførte at motoren blev revet ud af bilen og fløj op på de propfyldte tribuner, hvor 77 mennesker blev dræbt. Levegh døde med det samme, og Mercedes trak sine resterende biler ud af løbet. Kun én gang har de tre samme kørere vundet løbet tre gange i træk. Denne rekord blev sat, da Tom Kristensen i 2000–2002 vandt sammen med Frank Biela og Emanuele Pirro. Den danske kører Jan Magnussen vandt i 2006 GT1-klassen for tredje gang i træk – i øvrigt alle tre gange på hold med Oliver Gavin og Olivier Beretta. I de tidlige Le Mans-år var løbene præget af sejre fra Jaguar, men ved årtusindskiftet introducerede Audi deres R8'er med en V8-motor. Kun med undtagelse af 2003 vandt Audi frem til og med 2005 alle løb med Audi R8'eren, alle gange med bl.a Tom Kristensen bag rattet. I 2006 stillede Audi op med en ny dieseldrevet Audi R10 TDI, som de også vandt løbet med. Tom Kristensen sad dog ikke i den vindende Audi i 2006. I 2007 vandt Audi R10 også men stadig ikke med Tom Kristensen bag rattet da hans bil med italieneren Rinaldo Capello bag rattet tabte et hjul og kørte galt i Indianapolis svinget. Dog vandt Audi R10 TDI for 3. gang i træk denne gang med trioen Tom Kristensen, Rinaldo Capello og Allan McNish. I 2009 kom Audi med en ny bil Audi R15 TDI. Dog uden held da det for første gang i dette årtusinde lykkedes en bilfabrikant udenfor Volkswagen Group at vinde løbet i form af en Peugeot 908 HDi FAP. I 2003 var det Bentley, der vandt løbet med deres Bentley Speed 8, hvor Tom Kristensen i øvrigt også kørte, i samarbejde med Rinaldo Capello og Guy Smith. I Le Mans deltager 4 bilklasser, hvor kørene kæmper om 1. pladsen i hver klasse. LMP-klasserne er der, hvor man finder de hurtigste biler. Bilerne er prototyper, og man ser dem derfor kun i forbindelse med racerløb, da de kun bliver lavet i et yderst begrænset omfang. Forskellen på LMP1 og LMP2 er simpelthen ydelsen, hvor LMP1 er den hurtigste. I GT-klasserne finder man sportsvogne, som man i realiteten også kan finde på vejene rundt omkring. Mange af GT-bilerne af ejet af private hold, selvom der dog også er bilfabrikanter som stiller op med GT-biler. Selvom GT-bilerne ikke har samme ydeevne som LMP-bilerne, betyder det ikke at de ikke kan hamle op med LMP-klassen. Det seneste eksempel på dette var i 2006, da vi så Jan Magnussens Corvette C6.R, på en 4. plads i det samlede klassement, kun med 2 Audier og en Pescarolo foran sig. Under Le Mans 2007 blev bilen med danskerne Allan Simonsen og Lars Erik Nielsen samt Pierre Ehrt nr. tre i GT2 klassen Olivier Beretta er den mest vindene kører i GT1 klassen med 5 sejre. 3 gange i Corvette med Danske Jan Magnussen og Olivier Gavin fra 2004 - 2006. Og 2 gange i Chrysler Viper 1998 og 1999 sammen med Karl Wendlinger og Dominique Dupuy begge gange. Jan Magnussen og Olivier Gavin har begge vundet GT1 klassen fire gange. Racerbiler som kunst
