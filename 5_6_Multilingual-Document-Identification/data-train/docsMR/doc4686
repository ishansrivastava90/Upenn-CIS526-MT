במקביל, עבר ברכט להומוארוטיות בולטות. זכייתו בפרס קלייסט היוקרתי פילסה עבור ברכט את הדרך לעבור לברלין בשנת 1924, שם יצר קשרים חשובים עם דמויות בולטות בתיאטרון הגרמני כמו מקס ריינהארדט, ארווין פיסקטור וקרל צוקמאייר וקנה את אהדתו של המבקר הבולט הרברט איהרינג. כמו כן, המשיך ברכט לטפח קשרים עם ליאון פויכטוונגר, אז בעיקר מחזאי ובהמשך כותב רומנים היסטוריים מצליחים. בברלין יצר ברכט קשרים רומנטיים ויצירתיים עם הלנה וייגל, שהפכה בשנת 1929 לרעייתו, אם לבן ובת נוספים וכוכבת ראשית במחזותיו. קשר רומנטי אחר היה עם הסופרת, המחזאית והמתרגמת אליזבת האופטמן, שהפכה לשותפה העיקרית של ברכט ב"קולקטיב" והעלתה תרומה חשובה למחזות של ברכט, לפיתוח התאוריות התיאטרוניות שלו ב"להרשטוקה", לסיפוריו ולשיריו, עד תקופת עליית הנאצים לשלטון בראשית 1933. בעקבות הצלחת המחזות, הפך ברכט לסמל בולט של גרמניה הקומוניסטית, לעתים קרובות למורת רוחו, כשהאנסמבל שלו נאלץ לתמרן בזהירות במסלולים המשתנים ב"דמוקרטיה העממית", בין ההתקוממות של ה-17 ביוני בגרמניה המזרחית, מותו של סטלין, גינוי פשעיו על ידי חרושצ'וב והערעור על שלטונו של ולטר אולבריכט. מן העבר השני, זכו יצירותיו במערב לתהילה מחד, ולגינוי חריף מאידך, במיוחד על תמיכתו המתמשכת במשטר הקומוניסטי והמשקל העודף שנודע לאידאולוגיה ולדידקטיקה בחלק ממחזותיו, ובמיוחד "האומר הן" ו"האמצעים ננקטו". ברכט נפטר בעקבות התקף לב ב-14 באוגוסט 1956, ונקבר בברלין. הטענות מן הסוג השני קשות הרבה יותר, גם באופיין וגם להוכיחן. בספרו השערורייתי "חייו ושקריו של ברטולד ברכט" טוען ג'ון פיוג'י - מייסד ועורך "שנתון ברכט" המכובד - כי כמעט כל מחזותיו ויצירותיו של ברכט הם, למעשה, פרי ידיהן של אליזבת האופטמן ומרגרטה שטפין ובמידה פחותה רות ברלאו. אף שגישתו של פיוג'י לברכט עוינת בעליל ולעתים גובלת בהטיית עובדות מצידו, ולמרות הסתייגויות חריפות של מספר חוקרים, ביניהם כאלו המצוטטים בספרו, ישנן טענות שלו שלא ניתן להתעלם מהן. טענותיו של פיוג'י, למרות נימתו המקטרגת החריפה והתיעוב הבולט שלו את ברכט, אינן ראויות לאימוץ גמור או ביטול מוחלט. ודאי שאין לקבל גרסה פמיניסטית פשטנית הרואה בברכט "נצלן" פשוט. אי-אפשר להתכחש לכוחו ויכולתו ולתרומתו המכרעת בכתיבת מחזותיו. ניתן לתהות, בשולי הדברים מדוע בחר חוקר ותיק ומהולל של ברכט לפרסם יצירה כה מקטרגת על מושא המחקר הוותיק שלו, אך ראוי להתייחס במידה שווה של ספק לטענות שספרו הוא רצף של שקרים, במיוחד כאשר הן באות מפיהם של עמיתיו הוותיקים למחקר, שותפיו לכתיבה ב"שנתון ברכט", שותפיו לעריכת ספרים הקשורים בברכט, וכדומה.