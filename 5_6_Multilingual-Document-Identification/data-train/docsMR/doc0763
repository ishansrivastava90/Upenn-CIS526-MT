Gates recibe o seu diploma de tenente do exército británico en 1745. Serve en Alemaña durante a Guerra de Sucesión Austríaca, e posteriormente é promovido a capitán das tropas provinciais de Nova Escocia en 1753. Durante a Guerra dos Sete Anos, Gates combate baixo as ordes do xeneral Edward Braddock en América. En 1755, toma parte na expedición Braddock, que fracasou na súa tentativa de control do acceso ao val de Ohio. Nesta expedición participan outros homes que se converterían en xefes militares durante a Guerra de independencia, como Thomas Gage, Charles Lee, Daniel Morgan, e George Washington. Gates combaterá máis tarde nas Antillas e participará na toma da Martinica. En outubro de 1754, Horatio casa con Elizabeth Phillips. Teñen un fillo, Robert, en 1758. Naquela época, para promocionar no seo do exército británico necesítase diñeiro ou influencia e a carreira militar de Gates estáncase. Decide entón retirarse do exército británico co grao de Maior en 1769 e emigra a América. Instálase coa súa familia nunha pequena plantación de Virxinia. A experiencia de Gates en tempos de guerra é inestimable para o novo exército americano que non está mais que nos seus primeiros balbuceos. Gates e Charles Lee son os únicos que tiveron unha experiencia significativa no exército británico regular. Como Axudante-xeneral, crea o sistema de informes e de ordes do exército, e participa na estandarización dos rexementos das distintas colonias. Mentres que os seus talentos como administrador son de gran valor, o que realmente desexa Gates é un mando na fronte. Cara a xuño de 1776, é promovido a Maior-xeral, e comandante do Departamento canadense en substitución de John Sullivan. Aínda que as súas tropas estiveron con Washington na Batalla de Trenton, Gates non estaba. Sempre avogado da acción defensiva, Gates argumentaba a Washington que, mellor que atacar, Washington debería retirarse máis lonxe. Cando Washington descartou este consello, Gates usou unha pretendida enfermidade como escusa para non participar no ataque nocturno. Gates sempre foi da opinión que el, non Washington, debería mandar o exército Continental, unha opinión apoiada por varios ricos e prominentes delegados de Nova Inglaterra no Congreso Continental. Cara a decembro, Gates presionou activamente no Congreso para conseguir o posto. Os contundentes éxitos de Washington nas Batallas de Trenton e Princeton non deixaron dúbida sobre quen debería ser o comandante en xefe. Gates foi enviado ao norte con ordes de asistir a Schuyler en Nova York. Pero en 1777, o Congreso culpou Schuyler e St. Clair pola perda da Fortaleza Ticonderoga, aínda que Gates exercese un prolongado mando na rexión, e finalmente deron a Gates o mando do Departamento Norte o 4 de agosto. Gates intentou maximizar a volta á política coa vitoria, particularmente desde que George Washington non presentaba éxitos co exército principal. De feito, Gates insultou a Washington enviando informes ao Congreso no canto de Washington, o seu oficial superior. Por ordes de amigos de Gates e delegados de Nova Inglaterra, o Congreso nomeou a Gates para encabezar o Ministerio de Guerra, un posto que el tomou conservando a súa comandancia de campo - un conflito de intereses sen precedentes. Outra vez, polos esforzos de Gates e os seus amigos no Congreso, o Congreso considerou substituír a Washington con Gates como comandante en xefe. O fracaso de Conway Cabal terminou a manobra política. Gates dimitiu como Ministro de Guerra, e tomou unha asignación como comandante do Departamento do Leste en novembro de 1778. Gates vendeu a súa leira de Virxinia e liberou aos seus escravos a petición do seu amigo Jefferson terminou a súa amizade con Adams. Gates e a súa esposa permaneceron activos na sociedade da cidade de Nova York, e foi elixido durante un mandato na lexislatura do Estado de Nova York en 1800. Gates morreu o 10 de abril de 1806, e foi sepultado no cemiterio da Igrexa da Trindade en Wall Street, aínda que a situación actual da súa tumba é descoñecida.