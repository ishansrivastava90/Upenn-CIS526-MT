Бактериолошката анализа на водата е метод за анализирање на микробиолошка аналитичка процедура при која се користат примероци на вода од кои се одредува концентрацијата на бактерии. Од добиените вредности за концентрацијата се донесуваат заклучоци за квалитетот и погодноста на водата за користење. Овој процес се користи, на пример, за рутинска проверка на водата за пиење или на водата за капење и рекреациската вода. Кога се испитува вода која би требало да се користи за пиење, стандардите се многу строги, што не е случај за тестирање на водата за капење. Заедничка одлика на сите овие рутински испитувачки процедури е дека примарната анализа се состои во одредување на канализациска вода. Индикаторските организми се користат бидејќи дури ако една единка е заразена со повеќе видови на патогени бактерии, таа единка сепак ќе екскретира количински повеќе индикаторски организми наместо патогени. Затоа е правилно да се претпостави дека доколку нивото на индикаторски организми е ниско, тогаш нивото на патогени ќе биде многу пониско или ќе отсуствува. Анализата најчесто се изведува користејќи култура, биохемиски и понекогаш оптички методи. Кога индикаторските организми ги надминуваат претходно поставените граници, тогаш се преземаат специфични анализи за патогени со што тие брзо се откриваат со помош на специфични методи на култура или молекуларна биологија. Бидејќи анализата секогаш се основа на многу мал примерок земен од многу голем волумен на вода, сите методи се потпираат на статистички принципи. Повеќето современи лаборатории користат порафиниран процес на вкупното броење на плоча при што сериските разредувања на примерокот вакуумски се филтрираат преку посебни мембрански филтри, а овие филтри потоа се поставуваат на хранлив медиум во затворени плочи. Методологијата е слична на конвенционалното вкупно броење на плоча. Со овој метод се брои многу поголем број на колонии под бинокуларен микроскоп.