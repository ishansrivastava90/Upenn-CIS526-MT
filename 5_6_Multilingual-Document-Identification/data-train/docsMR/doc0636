Pudding Fields je slovenska rock-ska glasbena skupina, ki jo sestavljajo Maksim Vergan, Miha Mrdjenovič, Primož Seljak in Borut Bizjak. Korenine skupine segajo v leto 1996. Vse se začne, ko Simon Pribac, David Černe, Primož Seljak in Miha Mrdjenović sestavijo kvartet. Veliko vaje in avtorske, punkovsko obarvane pesmi, jih kar hitro popeljejo do prvih nastopov. Po letu koncertiranja po Sloveniji se odločijo za prvi studijski posnetek. Rezultat je za tiste čase izvrsten mini album s petimi skladbami, posnetimi v novogoriškem studiu Rose, pod okriljem producenta Davida Šinigoja. Na albumu je pet pesmi. Kultne stvaritve, kot sta Proleter, Kanela bar, kontroverzni Pedofil, melodična Spider in Vsak dan). Temu sledijo promocijski koncerti po skoraj vseh bolj ali manj znanih slovenskih klubih, vrhunec katerih pa je pravgotovo slovenska turneja s kanadsko punk rock skupino Funkyard. Nove skladbe, ki počasi nastajajo so vedno manj punkovsko obarvane, zato se Pudding Fields odločijo da v bend povabijo še enega kitarista ter trobentača. Mesto na kitari zasede Jaka oddelal šest let glasbene šole za trobento. Odločitev, ki sledi je več kot logična. Kljub temu je leto Maksima Vergana. Najprej se bendu, leta 2002 pridruži saksofonist Vanja Bončina, nato puddinge zapusti kitarist Dean Baloh, ne malo zatem enako odločitev sprejeme še en ustanovni član, bobnar David Černe, ki odpotuje v Avstralijo. Trdno odločeni, da se pripravljen material spravi na CD, se preostali člani zatečejo po pomoč k nekdanjem bobnarju obalne skupine Enisu Beganoviču. Ko kitaro namesto Deana opasa kar Maksim, je končno vse nared za pripravo prvenca. Kljub nenehnim menjavam, so Pudding Fields v tem obdobju uspešno odigrali preko 50 koncertov. Naslov prvenca posnetega v novogoriškem studiu Rose, kjer po skoraj petih letih ponovno sodelujejo s producentom Davidom Šinigojem je Prevara'' je luč sveta zagleda 18.oktobra 2003, s promocijskim koncertom v izolskem The Clubu. Sledi nova slovenska turneja, mesto bobnarja pa dokončno zasede Borut Bizjak, ki tako dokončno zaključi čas kadrovskih pretresov. Jedro benda ostane vse do jeseni 2004 enako, le Vanjo na saksofonu, ki zaradi študijskih in delovnih obveznosti ne zdrži tempa koncertov in vaj, zamenja Erik Kramberger. Pudding Fieldsi se takoj po novem letu s producentom Janom Baruco, ponovno odpravijo v studio, kjer posnamejo ves material za njihov drugi album, Sodni Dan. Album Sodni dan izide oktobra leta 2005, v samozaložbi, pod distribucijo Nika records. Oktobra ga na radijskih postajah napove ga single Belo, ki v novembru doživi tudi dva remiksa. Prvega remiksira Anže Igličar iz Sečovelj, ki deluje pod imenom Soundtrap. Drugi remiks nastane pod okriljem oddaje DeeJayTime, Ljubljanske radijske postaje Radio Salomon. Remiksira ga mladi obalni DJ Dolf. Decembra izide tudi na 10. DeeJayTime-ovem Belem albumu. Januarja se na radijskih postajah prične vrteti drugi single, naslovljen »Sodni dan«. S koncertom v kultnem ljubljanskem klubu »Orto klub«, v soboto 25. februarja, se je pričela mini koncertna turneja po Sloveniji, kjer Pudding fieldsi predstavljajo svoj zadnji izdelek. Tretji album, naslovljen "Srečni izbranci", je izšel decembra 2007. Na radijskih postajah ga je že v novembru napovedoval single "Heroj". Tretji CD so Pudding Fieldsi premierno predstavili na koncertu v koprskem Gledališču, ki se je zgodil v soboto, 15. decembra. Januarja leta 2008 je skupino zapustil saksofonist Erik Kranberger, ki so ga že od vedno privlačile bolj jazzovske vode. Njegovo mesto je v skupini prevzela mlada saksofonistka iz Kopra, Mateja Filipič.