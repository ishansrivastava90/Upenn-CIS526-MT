Удостоен със званието Герой на Съветския съюз. Роден е на 20 май 1916 година в град Камишин, Волгоградска област в работническо семейство. Остава без баща още на три годишна възраст, който умира малко след като се прибира от фронта, след края на Първата световна война. Завършва 8-ми клас в местно училище, след което учи за шлосер. След завършването си, подава документи в Московския авиационен институт, но вместо в института от комсомола го изпращат да се труди в построяването на град Комсомолск на Амур. Едновременно с работата си в тайгата, записва курсове в авиационна школа. Призован е в редиците на Червената армия през 1937 година. Служи в 12-ти авиационнен полк. Изпратен е в Батайската авиационна школа за подготовка на военни летци. Завършва я през 1940 година. Продължава да работи в школата като инструктор-летец. Извършва своя първи боен полет на 23 август 1941 година, в района на Кривой Рог. Като пилот от 580-ти изтребителен авиационен полк, сваля немски боен самолет Ju-52. В края на март 1942 година вече има 4 свалени немски самолета. 18 денонощия пълзи през замръзналата гора, хранейки се с плодове, корени и дребни животни. Вследствие контузията и премръзването на ходилата, краката му са ампутирани в московска болница. Поставят му протези и след дълги и упорити тренировки получава разрешение да се върне в армията. Отново се учи да лети в 11-та запасна авиационна бригада, разположена в град Иваново. През юни Битката при Курск в състава на 63-ти гвардейски авиационнен полк, става заместник командир на ескадрила. През август 1943 година във въздушен бой сваля три изтребителя FW-190 на Луфтвафе, за което е удостоен със званието Герой на Съветския съюз. Общо във Втората световна война има 11 доказани въздушни победи, в това число - 7 след ампутацията. Подвигът му е описан в книгата "Повест за истинския човек", на руския писател Борис Полевой. На 18 май 2001 година, в Театъра на Руската армия, малко преди началото на тържествена вечер по случай 85-годишнината на Маресиев, той получва масивен инфаркт и умира минути по-късно.  Тържествената вечер се състояла, но започнала с минута мълчание. Съболезнования на семейството му поднася Президента на Русия - Владимир Путин. Алексей Петрович Маресиев е погребан в Москва в Новодевическото гробище.