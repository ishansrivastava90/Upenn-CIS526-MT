Solmun toimiminen perustuu kitkaan. Liki kaikki solmut pyrkivät kietomaan köyden itsensä alle, jolloin köyteen tuleva veto puristaa köyttä, estäen sitä liukumasta. Koska köysien materiaaleja on erilaisia, eräille koville ja liukkaille materiaaleille tarvitaan erikoissolmuja. Yleisesti ottaen, vaikka naru tai köysi olisi kuinka liukasta, huonokuntoista ja huonoa tahansa, hyvä solmu saa sen pitämään. Solmujen historiaa Aikanaan jo luola-asukkaat sitoivat solmuja. Amerikkalainen solmukirjailija Cyrys Lawrence Day uskoi, että taito sitoa solmuja periytyy ajoilta ennen tulenteon ja viljelyn oppimista, pyörän keksimistä ja tuulen valjastamista. Valitettavasti kaikki todisteet tästä ovat hävinneet, mutta ensimmäiset solmut tehtiin oletettavasti köynnöskasveista, jänteistä ja nahkasuikaleista, joita saatiin kuolleiden eläinten ruhoista, heinästä ja hiuksista. Niitä käytettiin tavaroiden kiskomiseen ja nostamiseen, vaatteiden ja suojien ompeluun ja sitomiseen, ansoihin ja verkkoihin, katkenneiden raajojen lastoittamiseen, vihollisten kiinni ottamiseen ja sitomiseen sekä ihmisuhrien kuristamiseen. Alle 10 000 vuoden ikäiset, säilyneet näytteet kertovat erilaisten solmujen käytöstä. Tiedämme, että kivikauden ihmiset tekivät ainakin umpisolmuja, puolisorkkia, reivisolmuja, siansorkkia ja kiristyviä silmukoita sekä todennäköisesti myös muita solmuja. Solmuperinne Solmittuja köysiä käytettiin alkeellisissa kulttuureissa päivämäärien, tapahtumien ja sukupuiden muistiinmerkitsemiseen, heimon perinteiden ja legendojen tallentamiseen,muistin tukena rukouksissa ja synnintunnustuksissa ja kaupan toimien ja inventaarioiden kirjaamiseen.  Todennäköisesti sekä rukousnauha että helmitaulu ovat kehittyneet solmituista nauhoista. Niinkin myöhään kuin 1822 Havaijilla lukutaidottomat vuodit hoitivat köysien ja solmujen avulla monipuolista kirjanpitoa siitä mitä saaren kultakin asukkaalta oli veroina käteisenä tai muuten kerätty. Heillä oli jopa yli 800 m pitkä köysi, johon solmittiin eri väreillä ja erilaisilla naruilla solmuja -yksi tarkoitti dollareita ja toinen porsaita, muut koiria jne. Termejä ja materiaaleja Köyden rakenne Köysi voi olla kierretty, punottu tai palmikoitu. Valmistusvaiheessa köyteen vedetty sisäinen jännitys vaikuttaa siihen, onko köysi punottu löysäksi vai jäykäksi. Perinteinen köysi koostuu kolmesta säikeestä, jotka kiertävät myötäpäivään. Tällaista löyttä sanotaan z-kierteiseksi. Kun katsoo säikeitä tarkemmin huomaa niiden koostuvan nipusta ohuempia lankoja, jotka on kierrettty säikeiden kiertosuuntaa vastaan eli s-kierteelle. Nämä langat ovat taas vastaavasti koottu vastakkaiseen suuntaan kierretyistä kuiduista. Kiertosuuntia vuorottelemalla saadaan köyteen tyypillinen jäykkyys, ulkonäkö ja kestävyys. Köysien hoito Solmujen käyttö Solmuja käytetään monessa eri harrastuksessa. Ennen merimiehet ja karjapaimenet olivat solmujen taitajia. Nykyisin solmujen tekemistä voi harrastaa kuka tahansa. Muutamissa harrastuksissa on omat solmunsa, joita harrastajat käyttävät. Solmukirjoista löytyy solmujen käyttäjäryhmät. Nämä ovat vapakalastus/kalastus, veneily/purjehdus, luola- ja vuorikiipeily, yleiskäyttö ja ulkoiluharrastukset. Ryhmien nimet voivat hieman vaihdella kirjasta riippuen. Lähteet