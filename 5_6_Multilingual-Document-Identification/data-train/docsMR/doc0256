Jack White er født i Detroit som den yngste i en katolsk familie med ti børn, syv drenge og tre piger, og i mange år drømte White om at blive præst. Men efter at have afsluttet high school og have droppet ud af college, åbnede Jack i stedet en møbelpolstringsforretning, Third Man Upholstery. I denne forretning viste Jack lige dele arbejdsomhed og kreativitet, blandt andet var alt i butikken og på visitkortene holdt i farverne gul, rød og sort. Værktøjet var gult og sort, visitkortene var på gult papir med sort tryk og en håndmalet rød blodsdråbe med sloganet "your furniture is not dead". I dag er The White Stripes farvetema ligeledes 3 farver, nemlig rød, sort og hvid. Samtidigt med at Jack havde sin møbelpolstringsforretning, lavede han også musik, og en af hans første udgivelser var således med en anden møbelpolstrer, Brian Muldoon, i duoen The Upholsteres. På denne tid, var Jack også begyndt at date Meg White, som han giftede sig med i 1996, og Jack antog Megs efternavn. I 1997 debuterede The White Stripes, og i 1999 fik de deres første album på gaden. Jack White producerede selv albummet, og de optog det i Jacks eget hus, som han kaldte The Third Man studios, efter sin møbelpolstringsbutik, Third Man Upholstery. Samtidigt med dette var Jack White også medlem af to andre bands, The Goober og Peas. Men The White Stripes fik succes, da de udgav deres tredje album, og det gjorde Jack White til et kendt navn. Ikke kun på grundet hans store musikalske talent, men også fordi han eksempelvis havde et sammenstød med Von Bondies forsanger Jason Stollsheimer, der endte med en retssag og mange ubehagelige spørgsmål til Jack fra pressen. Da han senere spillede en birolle som Giorgia i spillefilmen Cold Mountain og indspillede albummet Elephant, der fik stor succes, blev Jack rigtigt kendt. Efter Cold Mountain, hvor Jack spillede sammen med skuespillerinden Renée Zellweger, datede Jack også selvsamme skuespiller. De to gik fra hinanden i julen 2004 efter to år sammen. I juni 2005 udkom The White Stripes femte album Get Behind Me Satan, og for at promovere dette album blev der lavet en video til den første single Blue Orchid. I denne video spillede supermodellen Karen Elson med. White og Elson blev gift den anden juni 2005. Som musiker generelt, er Jack meget intuitiv. På scenen er der for eksempel aldrig nogen setliste, og det er ikke usædvanligt, at han skifter imellem flere sange løbende. Jacks egen forklaring på fascinationen er, at 3 er alt, du har brug for. Et bord skal bruge 3 ben for at stå, der skal bruge mindst 3 stempler for at polstre et møbel og sangskrivningen skulle jo bruge 3 komponenter for at virke. Det var Jacks idé at skære alting ned til dets minimalistiske grundlag. En anden af Jacks idéer er, at det i kreativ udfoldelse er tilrådeligt at begrænse sig selv. At putte sig selv i en boks, så at sige. At gøre så meget man kan, med så lidt som muligt, helst 3 komponenter, igen, skær ting ned til minimum.