RAV4EV har en NiMH batteriepakke med 24 12 V 95Ah NiMH batterier som kan lagre inntil 27,4 kWh. RAV4 EV har tidsstyring av ladingen som standardutstyr. Det betyr at eieren kan stille inn lading på et bestemt tidspunkt og dermed utnytte en strømtariff med lave priser om natten. Mange RAV4 EV-eiere utnytter denne muligheten. Strømprisen nattestid er ofte lavere, opptil 60% billigere enn dagprisen. Sammenliknet med bensindrift tilsvarer en slik prisbesparelse på strømmen en rekkevidde på 166 miles pr gallon. Til sammenlikning vil en europeisk bil som har et forbruk på 0,50 l/mil ved landeveiskjøring og 0,65 ved bykjøring få en EPA rangering med henholdsvis 47 mpg og 36 mpg. Andre deler i RAV4 EV er de samme som i den bensindrevne RAV4, det gjelder f.eks bremser, servostyring, klimaanlegg, dekk og hjuloppheng. RAV4 EV før-produksjon-prototyper ble først satt inn i et konfidensielt evalueringsprogram med elektriske kjøretøyer over hele USA. Prototypene var basert på den mindre, kortere, to-dørs versjonen av RAV4. Noen av disse var utstyrt med NiMH-batterier fra Panasonic og andre med bly/syre-batterier fra Panasonic. Disse batteriene ble senere brukt i GMs EV1 og enkelte hybridmodeller fra GM. Prototypene var også utstyrt med Level II ladere og en tilkobling i støtfangeren foran som var laget av Yazaki. Begge typene ble tatt godt imot. Brukerne i evalueringsprogrammet var ansatte i offentlige etater. De betalte derfor ikke personlig for de dyrere og mer avanserte NiMH batteriene. Bilene med denne batteritypen fikk bedre karakterer i programmet på grunn av lengre rekkevidde. Energieffektiviteten i denne batteritypen var imidlertid ikke like god som i versjonen med bly/syrebatterier. Siden det var lite hensiktsmessig å utviklet to batterityper for et begrenset modellprogram, valgte Toyota ett - det mer effektive og dyrere NiMH-alternativet. Dette gave en høyere produksjonskostnad og dermed også høyere bilpris. Tilhengere av elektriske biler uttrykte skuffelse over at bare NiMH-batteriene ble satt i produksjon. Mange påstod at Toyotas valg av NiMH-batterier motarbeidet utviklingen av kostnadseffektive el-biler med bly/syre-batterier som hadde skjedd på 1990-tallet. De mente at videre utvikling av denne teknologien kunne resultere i ytelser som var like høye som for NiMH, men til en langt lavere pris. De argumenterte for at en el-bil for praktisk bruk ville få en vesentlig lavere pris med en slik løsning, og dermed ville man også oppnå en høyere aksept av elektriske biler. Alle kjøperne som hadde tegnet kontrakt fikk levert sine biler. De siste leveringene skapte imidlertid viss problemer siden Toyota hadde undervurdert etterspørselen. De siste bilene måtte settes sammen av reservedeler og de siste bilene ble derfor ikke levert før i september 2003. Utstyrsnivået i disse siste bilene varierte også ettersom deletilgangen ikke var 100%. Enkelte av 2003 EV-modellen har derfor deler som er hentet fra 1999 bensinmodell. I dag tillater Chevron-Texaco bare produksjon av mindre NiMH-batterier og disse har ikke kapasitet til å drive el-biler. RAV4 EV