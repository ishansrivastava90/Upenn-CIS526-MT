Konstitucinė laisvo informacijos skleidimo teisė – vienas iš kertinių demokratinės visuomenės ir teisinės valstybės principų, postuluotų modernių visuomenių teoretikų ir realizuotas 'de jure' politikų daugelyje šiuolaikių valstybių. Šia teise idealiame demokratinės valstybės modelyje užtikrinama nepriklausomų masinės žiniasklaidos priemonių savininkų teisė informuoti piliečius apie svarbiausius visuomenės bei pasaulio įvykius, reikšti tam tikrus vertinimus, besiremiančius bendražmogiškomis humanizmo nuostatomis, o taip pat pavienių asmenų teisė laisvai reikšti savo nuomonę, skleidžiant ją prieinamomis priemonėmis.   Kita vertus, įstatymais yra draudžiama antihumaniška informacijos sklaida, susijusi su karo kurstymu, nacionalinės nesantaikos kurstymu ir pan. Praktika rodo, kad demokratinės visuomenės susiduria su žiniasklaidos priemonių nepriklausomumo problema, skverbimosi į jas spec. tarnybų pajėgomis, siekiant manipuliuoti visuomenės nuomone. Lietuvos Respublikoje šios teisės de jure buvo įtvirtintos 1992 m. spalio 25 d. referendume, priėmus patobulintą konstituciją. Joje pabrėžta, kad Lietuvių tauta prieš daugelį amžių sukūrusi Lietuvos valstybę, jos teisinius pamatus grindusi Lietuvos Statutais ir Lietuvos Respublikos Konstitucijomis, šimtmečiais atkakliai gynusi savo laisvę ir nepriklausomybę, išsaugojusi savo dvasią, gimtąją kalbą, raštą ir papročius, įkūnydama prigimtinę žmogaus ir tautos teisę laisvai gyventi ir kurti savo tėvų ir protėvių žemėje – nepriklausomoje Lietuvos valstybėje, puoselėdama Lietuvos žemėje tautinę santarvę, siekdama atviros, teisingos, darnios pilietinės visuomenės ir teisinės valstybės, atgimusios Lietuvos valstybės piliečių valia priima ir skelbia konstituciją, kurioje teigiama, kad Lietuvos valstybė yra nepriklausoma demokratinė respublika. Tauta ir kiekvienas pilietis turi teisę priešintis bet kam, kas prievarta kėsinasi į Lietuvos valstybės nepriklausomybę, teritorijos vientisumą, konstitucinę demokratinę jos santvarką. Kiekvienas savo teises gali ginti remdamasis konstitucija. Žmogaus teisės ir laisvės yra prigimtinės. Žmogaus laisvė neliečiama, Niekas negali būti savavališkai sulaikytas arba laikomas suimtas. Niekam neturi būti atimta laisvė kitaip, kaip tokiais pagrindais ir pagal tokias procedūras, kokias yra nustatęs įstatymas. Žmogaus asmuo neliečiamas. Žmogus turi teisę turėti savo įsitikinimus ir juos laisvai reikšti. Žmogui neturi būti kliudoma ieškoti, gauti ir skleisti informaciją bei idėjas. šmeižtu ir dezinformacija. Tą ne kartą savo nutarimuose yra pabrėžusios Europos valstybių konstitucinės justicijos institucijos. LR Konstitucinis Teismas viename sprendimų 2005 metais pažymėjo, kad iš Konstitucijos įstatymų leidėjui kyla pareiga įstatymu nustatyti tokį teisinį reguliavimą, kuris leistų užkirsti kelią dezinformacijos skleidimui.