Israël veroverde op Egypte de Sinaï, op Jordanië de Westelijke Jordaanoever en op Syrië de Golanhoogten. Door de gevechten vluchtten veel Palestijnen en Syriërs uit de door Israël ingenomen gebieden. De nieuwe situatie die bij deze oorlog ontstond, zou de geopolitiek van dit gebied blijvend veranderen. Aan de leiding van de Israëlische strijdkrachten stonden minister van Defensie Arabische zijde speelde de Egyptische president Gamal Abdel Nasser een belangrijke rol, evenals koning Hoessein van Jordanië. Op 7 april 1967 vond een luchtgevecht boven de Hoogten van Golan plaats, met als resultaat het verlies van 7 Syrische MIGs en een vlucht van een Israëlisch vliegtuig boven Damascus. Het aantal grensincidenten nam toe, en een groot aantal Arabische leiders, zowel van politieke als militaire zijde, riep op tot het beëindigen van de Israëlische represailles. Egypte liet deze oproepen gepaard gaan met plannen zijn legers opnieuw in de Sinaï te stationeren. Israël vroeg de Verenigde Staten en het Verenigd Koninkrijk de Golf van Akaba weer te openen, zoals deze landen in 1957 gegarandeerd hadden te zullen doen. De Israëlische oproep tot het opheffen van de blokkade bleef onbeantwoord. De Israëliërs stelden dat de blokkade van de Golf van Akaba een oorlogsdaad was. Op 3 juni stemde de Amerikaanse regering in met een Israëlische operatie tegen Egypte, en uiteindelijk kwam er toestemming voor een oorlog. Daarop viel Israël Egypte en Syrië aan. De Egyptische afweer was bijzonder mager omdat geen enkel vliegveld voorzien was van bunkers sterk genoeg om de Egyptische militaire vliegtuigen te beschermen. Dit gold zeker voor de vooruitgeschoven posten in de Sinaï. De Israëlische bombardementen richtten zich zowel op de vliegtuigen zelf, als op de landingsbanen, zodat deze onbruikbaar werden. Onbeschadigde Egyptische vliegtuigen konden daardoor niet opstijgen en bleven een gemakkelijk doelwit voor de volgende golf bombardementen. Vrijwel de gehele Egyptische luchtmacht werd op de grond vernietigd, tegenover minimale Israëlische verliezen. Gedurende de rest van de oorlog was Israël verzekerd van overmacht in de lucht. Veel van de Egyptische eenheden bleven intact en konden bij elkaar worden gevoegd om Israëlische eenheden de weg naar het Suezkanaal te versperren. Maar toen de Egyptische minister van defensie hoorde van de val van Abu-Ageila, beval hij alle eenheden in de Sinaï zich terug te trekken. Op 8 juni voltooide Israël de inneming van de Sinaï met het sturen van de infanterie naar Ras-Sudar, aan de westkust van het schiereiland. Sharm El-Sheikh, gelegen op het zuidelijkste punt, was reeds een dag eerder ingenomen door eenheden van de Israëlische marine. Koning Hoessein had tot de aanval besloten. Een van de Jordaanse brigades uit de Westoever werd naar Hebron gedirigeerd om daar contact te maken met de Egyptenaren. De reservebrigade parachutisten voltooide de omsingeling van de Jordaanse troepen op 6 juni. Daarop vielen de Israëlische eenheden aan. De infanteriebrigade viel de vesting van Latrun aan en nam deze in bij zonsopgang. Daarna rukte de brigade verder naar het zuiden op over de weg via Beit Horon naar Ramallah. De Harelbrigade zette door naar het bergachtige gebied van het noordwesten van Jeruzalem, een verbinding leggend tussen het terrein van de Hebreeuwse Universiteit Mount Scopus en de stad Jeruzalem. Tegen de avond bereikte de brigade Ramallah. Zo verstreken 7 en 8 juni. Tegen die tijd ontspon zich in de Israëlische leiding de discussie of men de Golanhoogten ook maar zou bestormen. De westelijke zijde van de Golanhoogten bestaat uit een steile, rotsachtige wand die een halve kilometer oprijst vanaf het Meer van Tiberias, en zuidelijker daarvan, vanaf de Jordaan, als een minder steile glooiing. De Israëlische minister van defensie Moshe Dayan was van mening dat zo'n operatie misschien wel 30.000 militaire slachtoffers zou kosten en verzette zich heftig tegen het plan. Levi Eshkol en David Elazar, de leider van de noordelijke commando, waren voor een bestorming van de Golanhoogten. Uiteindelijk, toen de situatie aan het zuidelijke en centrale front er voor Israël zonniger uit ging zien, gaf ook Moshe Dayan zijn fiat aan de operatie. Israël was uitstekend ingelicht over de Syrische posities dankzij de spion Eli Cohen, die in de Syrische leiding geïnfiltreerd was. De volgende dag, 10 juni, voerden de Israëliërs een tangbeweging uit op de Hoogten. Men kreeg echter vooral leeg gebied in de tang, omdat de Syrische troepen al gevlucht waren. Eenheden, onder commando van Elad Peled, beklommen de Golanhoogten vanuit het zuiden, om te ontdekken dat de posities daar ook grotendeels verlaten waren. Toen de Israëlische eenheden genoeg bewegingsruimte hadden op de Golanhoogten, hielden ze een verdere opmars voor gezien. Deze positie werd later de bestandslijn die de naam "paarse lijn" kreeg. De Zesdaagse oorlog legde ook de basis voor latere onenigheid in de regio, want op 22 november 1967 nam de VN Veiligheidsraad resolutie 242 aan, de 'grondgebied-in-ruil-voor-vrede'-formule, waarin Israël wordt opgeroepen zich terug te trekken uit de in 1967 veroverde gebieden, en samen met de Arabische wereld te streven naar een duurzame vrede. De Arabische landen op hun beurt moeten het bestaan van Israël erkennen. Tot op heden wordt deze resolutie door beide partijen afgewezen en slechts geaccepteerd als basis voor onderhandelingen.