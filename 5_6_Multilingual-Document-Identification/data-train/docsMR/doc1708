De titel "Over There" verwijst naar een strijdlied over de Eerste Wereldoorlog, dat in 1917 werd geschreven door George M. Cohan. Soldaat Brenda "Mrs. B." Mitchell mag, als het team een Iraakse gevangenis moet bewaken, een aantal dagen naar huis omdat haar zoon aan autisme blijkt te lijden. Ze keert echter niet meteen terug wanneer haar verlof afloopt, maar meldt zich uiteindelijk zelf weer bij het leger. Het team vindt na haar afwezigheid in een huis 5 miljoen dollar en bespreken wat ze ermee moeten doen. De meesten vinden dat Mrs. B. wat geld mag meenemen voor haar zieke zoon, maar ze besluiten geen van allen geld mee te nemen. Later wordt echter duidelijk dat Dim en Smoke toch geld mee hebben weten te smokkelen, en stiekem wat geld op de post doen om de zoon van Mrs. B. te helpen. Vanessa, de vrouw van Dim, heeft een alcoholprobleem terwijl haar man in Irak zit. Ze gaat vreemd en rijdt een auto aan. Ze moet worden opgenomen in het ziekenhuis en ze verliest haar ongeboren kind. Ze wordt naar een praatgroep voor alcoholisten gestuurd en probeert het weer goed te maken met iedereen. Dim wil het echter niet zomaar goed maken, en gaat op zijn beurt ook vreemd met Mrs. B. Het team wordt ingezet om een weeshuis te ontruimen, dat zal worden verbouwd tot politiebureau. De Franse eigenaresse geeft echter niet toe en maakt ruzie met sergeant Scream, mede omdat hij het schaakspel van een weeskind kapot heeft geschoten omdat hij dacht dat het explosieven bevatte. Hij geeft het kind zijn eigen schaakspel, maar later die dag komt het kind om bij een aanval op het weeshuis. Sergeant Scream, die eigenlijk heeft besloten niet bij te tekenen bij het leger, doet dit toch voor een periode van zes jaar, op voorwaarde dat het weeshuis op die plaats kan blijven bestaan. De soldij van Bo blijkt te verdwijnen, terwijl het leger zegt dat het geld wel degelijk verstuurd en zelfs ook geïnd is. De vader van Bo blijkt dit echter te doen, waarna Bo naar hem op zoek gaat en ruzie met hem maakt. De twee hebben een gevecht, dat uiteindelijk door Bo gewonnen wordt. Bo krijgt een Purple Heart, omdat hij gewond is geraakt in de oorlog. Een verrassing voor hem is, dat hij tevens een Bronze Star krijgt, omdat hij een bewusteloze collega wilde helpen. Het team zit bij elkaar met een flesje bier aan een geïmproviseerd kampvuur, als iedereen afgaat of hij de luitenant gedood kan hebben. Alle soldaten zijn ervan overtuigd dat zij dit niet gedaan kunnen hebben, maar sergeant Scream is de enige die niet zegt dat hij hem niet gedood kan hebben. De serie eindigt met het uitmaken van het kampvuur en het op weg gaan naar de tenten.