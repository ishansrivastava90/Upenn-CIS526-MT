Termen meteorologi kommer från Aristoteles. Han använde dock termen i en mycket bredare betydelse, närmare geovetenskapen. En av de mest imponerande delarna i Aristoteles verk är hans beskrivning av vattnets kretslopp. Evangelista Torricelli, en tidigare assistent till Galileo, åstadkommer det första människoskapade vakuumet och skapar då också den första barometern. Förändring i höjd hos kvicksilver i hans Torricellirör leder till upptäckten att atmosfärstrycket förändras över tid. Blaise Pascal upptäcker att atmosfärstrycket minskar med höjden över marken och drar slutsatsen att det måste vara vakuum utanför atmosfären. Robert Hooke bygger en anemometer för att mäta vindhastighet. Edmund Halley kartlägger passadvindarna, drar slutsatsen att förändringar i atmosfären orsakas av solens värme och bekräftar Pascals upptäckt om atmosfärstryck. George Hadley är den förste som tar hänsyn till jordens rotation när han försöker beskriva passadvindens beteende. Trots att hans resultat inte var korrekt har hans införande av hadleycellen fått stor betydelse. Benjamin Franklin observerar att vädersystem i Nordamerika går från väst till öst, visar att blixtar är elektricitet, publicerar den första vetenskapliga kartan på golfströmmen, kopplar vulkanutbrott till väder och spekulerar i avskogningens effekt på klimatet. Horace de Saussure konstruerar med hjälp av ett hårstrå en hygrometer för mätning av luftfuktighet. Luke Howard skriver Om molnens förändring, i vilken han ger de olika molntyperna latinska namn. Francis Beaufort inför sitt system för klassificering av vindhastigheter. Tidigt på 1900-talet ledde framstegen i atmosfärsfysiken till grunden i moderna numeriska väderprognoser. 1922 publicerade Lewis Fry Richardson Weather prediction by numerical process, där han visade hur man kunde approximera ekvationerna för att en numerisk lösning skulle fås. Före datorteknikens införande var dock antalet beräkningar alldeles för stort för att kunna utföras. Den första lyckade uppskjutningen av en vädersatellit, TIROS-1, 1960 markerar början för tiden då väderinformation finns tillgänglig globalt. Vädersatelliter tillsammans med andra typer av satelliter som kretsar runt jorden på olika höjd har blivit ett värdefullt redskap för att studera allt från skogsbränder till El Niño. Dynamisk meteorologi studerar atmosfärens strömningsmekanik och kan ses som en del av fluidmekanik. Inom dynamisk meteorologi utgör ett luftpaket atmosfärens minsta element och man ignorerar de molekylära och kemiska aspekterna av atmosfären. Gränsskiktsmeteorologi studerar atmosfären närmast markytan medan man inom aerologin studerar den fria atmosfären. Inom klimatologi studerar man klimat, det vill säga vädrets statistiska egenskaper över längre tid. Hydrologi och oceanografi är två andra stora angränsande vetenskaper till meteorologin. Trots att meteorologer nu förlitar sig nästan enbart på datormodeller, är det fortfarande ganska vanligt att använda tekniker som utvecklades före datorerna var kraftfulla nog att göra förutsägelser med acceptabel noggrannhet. Många av dessa metoder används för att avgöra kvaliteten på en prognos, det vill säga hur mycket bättre datormodellen är än en annan äldre metod. Man utgår ifrån att luften rör sig liknande i framtiden som den tidigare har gjort. Fungerar bäst över korta tidsperioder och om man tar hänsyn till förändringar i tryck och nederbörd. Den metod som används av professionella prognosmakare. Man utgår ifrån de ekvationer som beskriver väderförändringarna. Sen delar man in sitt område av atmosfären i celler och tar initialvärden från varje cell. Ju mindre cell man har desto noggrannare resultat uppnår man, men också längre beräkningstid. Den fungerar bäst när den kombineras med någon av metoderna nedan. Det finns många olika vädermodeller som fungerar olika bra i olika fall. Statistisk sett borde medelvärdet av de olika vädermodellerna ge den bästa förutsägelsen. Den stämmer i 50-55 % av fallen. Med utvecklingen av nya superdatorer följer möjligheten att göra prognoser med bättre och bättre noggrannhet. Detta beror inte bara på att cellerna kan göras mindre utan också på att man kan ta hänsyn till fler saker som påverkar klimatet. Man kan göra modeller där atmosfären, haven, vegetationen och människans påverkan beror av varandra på ett realistiskt sätt. Förutsägelser om växthuseffekten och El Niño väntas göra stora framsteg som ett resultat av detta. Regionala modeller har också blivit intressanta. Efter lokala vädereffekter såsom översvämningen av Europeiska värmeböljan 2003, hoppas man kunna dra riktiga slutsatser om en ökning av dessa naturliga faror och kunna vidta motåtgärder.