I 1881 etablerede amerikanske The International Bell Telephone Co. sig i Danmark ved åbningen af landets første offentlige telefoncentral. C. F. Tietgen så store perspektiver i telefonien og arbejdede for at få telefonnettet på danske hænder. Det lykkedes i 1882, da Kjøbenhavns Telefon-Selskab blev stiftet og overtog de to telefonselskaber. Selskabet skiftede i 1894 navn til Kjøbenhavns Telefon Aktie-Selskab, KTAS. I årene 84 oprettedes også lokale telefonselskaber i andre større danske byer, og i løbet af 1890'erne var der 57 regionale telefonselskaber i Danmark, heraf 32 med under 100 abonnenter. Efterhånden blev telefoni en vigtig kommunikationsform med stor samfundsmæssig betydning. Der var i Rigsdagen bred enighed om, at området skulle reguleres, og i 1897 indførte man ved lov statslig eneret på anlæg og drift af telefoni. Eneretten blev givet videre i koncession til et antal af de regionale selskaber. I 1939 og 1942 overtog staten godt 50% af aktierne i de privatejede selskaber, og fik andele i det kommunalt ejede andelsseselskab Fyns Kommunale Telefonselskab. I 1990 besluttede Folketinget at samle de regionale teleselskaber i ét stort selskab. Formålet var at skabe et stærkt, dansk teleselskab, der kunne klare sig i international konkurrence på telemarkedet, der så småt var ved at blive privatiseret. Ultimo 1990 stiftedes derfor holdingselskabet Tele Danmark A/S som et 100% statsejet selskab. Statens aktier i Tele Sønderjylland A/S, Statens Teletjeneste A/S og Fyns Telefon A/S blev indskudt i selskabet. Aktionærerne i KTAS og Jydsk Telefon blev tilbudt at konvertere deres aktier til aktier i Tele Danmark, hvilket 80% tog imod. De resterende aktier blev i 1992 tvangsindløst af staten i henhold til selskabernes koncessionsaftaler og vedtægter, og statens aktiepost i de to selskaber kunne overdrages til Tele Danmark, der nu var eneejer af de fire regionale selskaber og Telecom A/S. I 1994 blev statens ejerandel reduceret til 41% i forbindelse med verdens hidtil største internationale aktieemission uden for eget marked, der indbragte 19,3 mia. kroner. I 1995 fusionerede datterselskaberne i Tele Danmark og dannede et stort, nationalt teleselskab, som i dag kendes som TDC. I rå kobber, dvs. kobberkablerne i jorden der forbinder hver enkelt husstand mv. med de lokale telefoncentraler. Tele Danmark blev også pålagt forsyningspligt på en række ydelser, dvs. pligt til at etablere f.eks. telefonforbindelser selv til fjerntliggende egne af landet. Det var dette år at Tele Danmark etablerede sig som internetudbyder for private med satsningen Opasia. TDC startede deres samarbejde med Vodafone i 1997. De samarbejder om at udvikle og markedsføre internationale produkter og tjenester til rejsende og internationale forretningskunder.  TDC vil gennem deres samarbejde med Vodafone give kunderne tilbud på de enkleste og mes innovative mobiltjenester i Europa. Kunderne vil få adgang til nye services I 1997 solgte staten 42% af Tele Danmark til det amerikanske teleselskab Ameritech. Året efter blev resten af statens aktier i Tele Danmarks solgt, og dermed var privatiseringen af selskabet gennemført. Samtidig blev Ameritech overtaget af SBC. I 2000 skiftede Tele Danmark navn til TDC. Forkortelsen står for Tele Danmark Communications og blev indført, idet TDC ikke længere kun opererede i Danmark men også i større grad uden for landets grænser. TDC havde i 2005 mere end 13 mio. kunder i Europa. SBC solgte i 2004 sin aktiepost i TDC, og dermed har selskabet ikke længere en stor, dominerende aktionær. Kapitalfonden Blackstone tilbød i den forbindelse at købe aktieposten, hvilket blev afslået. Trods liberaliseringen på telemarkedet i Danmark er TDC fortsat dominerende på markedet på fastnettelefoni og står stærkt inden for mobiltelefoni og kabel-tv. Den 13. marts 2009 meddeler TDC at de har opkøbt internetudbyderen Fullrate, og ejer nu 100% af alle aktier i selskabet. Fullrate A/S forsætter med at fungere som hidtil uden ændringer. Den administrerende direktør er pr. 11-11-08 Henrik Düring Poulsen som erstatter Jens Alder.