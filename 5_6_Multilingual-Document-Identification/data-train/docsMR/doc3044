Wikipédia je na neziskovou organizáciou atlasu či stránky aktuálnych udalostí. Wikipédia je jedným z najpopulárnejších zdrojov informácií na webe s približne 80 miliónmi zobrazeniami denne. Zopár podobných projektov encyklopédií existovalo, alebo stále existuje na Nupedii. Neformálnejšie stránky ako h2g2 alebo everything2 sú písané a kontrolované jednotlivcami a slúžia ako všeobecné príručky. Projekty ako Wikipédia, Susning.nu a Encyklopedia Libre používajú software wiki, v ktorom sú články zostavovane veľkým počtom autorov a neprebieha žiadna oficiálna forma kontroly. Wikipédia sa stala najväčšou takouto encyklopédiou čo do počtu článkov a slov. Na rozdiel od väčšiny encyklopédií, Wikipédia licencuje svoj obsah pod GNU Free Documentation Licence.  Wikipédia sa snaží byť encyklopédiou a nie kompletnou zbierkou ľudského poznania. Existuje súbor pravidiel nazvaný čo Wikipédia nie je, ktoré definuje druh informácií, ktoré nie sú vhodné na uverejnenie. Tieto pravidlá sú často citované v sporoch, či by konkrétny obsah mal byť pridaný, odstránený, alebo upravený. Do apríla 2006 Wikipédia zaznamenala 92 „aktívnych“ jazykových verzií. Päť najväčších jazykových verzií v zostupnom poradí sú anglický, nemecký, francúzsky, poľský a japonský. Celkovo Wikipédia obsahuje 229 jazykových verzií s viac ako 4,6 miliónom článkov. Jednotlivé jazykové verzie fungujú nezávislé jedna od druhej a nezasahujú si do obsahov. Všetky verzie sú však podriadené spoločnému pravidlu „nestranný uhol pohľadu”. Obrázky je možné medzi wikiprojektami zdieľať pomocou Wikimedia Commons. Práve z dôvodu otvorenosti Wikipédie často vznikajú tzv. korekčné vojny a dlhotrvajúce spory medzi redaktormi, ktorí nesúhlasia. Práca členov Wikipédie je označovaná ako spolupráca - akýsi spoločenský darwinovský evolučný proces. Články sú vždy predmetom úpravy, preto Wikipédia nikdy nevyhlási žiaden článok ako dokončený, no vandalizmus vždy bol a bude najväčším problémom Wikipédie. Wikipédia požaduje, aby jej prispievatelia zaujali „nestranný uhol pohľadu”. Nestranný uhol pohľadu formuluje cieľ encyklopédie opísať spory, radšej ako sa do nich zapájať. Ak by to bolo dosiahnuteľné, Wikipédia by nebola napísaná z jedného objektívneho pohľadu na vec, ale by dokonale prezentovala všetky pohľady na vec, pripisované ich prívržencom v neutrálnej forme. Pravidlá ďalej uvádzajú, že názor by mal zodpovedať postoju. Toto pravidlo je kritizované za to, že je nedosiahnuteľné s množstvom zdiskreditovaného materiálu a povoľuje reprezentáciu mravne urážlivých názorov. Názory alebo teórie, ktoré predtým neboli publikované, sa považujú za „prvotný výskum”, čo nie je povolené. Pravidlo „žiaden prvotný výskum” hovorí, že takýto materiál nemôže byť prezentovaný v súlade s pravidlom o nestrannom uhle pohľadu a že redaktorove vlastné, originálne názory alebo stanoviská nebudú zverejnené. Redaktori Wikipédie dodatočne udržiavajú ešte množstvo menej podstatných pravidiel a inštrukcií. Na rozdiel od iných wiki, ako napríklad Ward Cunningham Portland Pattern Repository, Wikipédiani používajú „diskusné” stránky na to, aby spolu diskutovali o zmenách prevedených v článkoch. Redaktori Wikipédie často menia, prenášajú, alebo mažú príspevky, ktoré sú nevhodné pre encyklopédiu, ako napríklad slovníkové výklady hanlivých slov, alebo originálne texty. Jednotlivé verzie Wikipédií si obvykle určujú vlastné spoločenské pravidlá. Nie je žiaden oficiálny rozdiel medzi redaktormi na Wikipédii a rozhodnutia sú pokiaľ možno uskutočňované na základe zhody medzi zúčastnenými. Počas januára 2005 mala Wikipédia približne 13 000 užívateľov, ktorí urobili najmenej 5 úprav počas toho mesiaca, z toho 9 000 aktívnych užívateľov pracovalo na troch najväčších jazykových verziách. Ešte viac aktívna skupina z asi 3 000 redaktorov urobila viac ako 100 úprav za mesiac, skoro polovica z týchto redaktorov pracovala na troch najväčších edíciách Wikipédie. Na základe údajov z Wikipédie jedna štvrtina príspevkov pochádza od užívateľov bez registrácie, ktorí pravdepodobne nie sú redaktormi. Udržiavanie Wikipédie je vykonávané pomocou skupinky dobrovoľných projektantov, správcov a administrátorov, ktorých sú stovky. Administrátori sú najväčšiu skupinou, majú privilégia s možnosťou zabránenia, aby boli články editované, zmazané, alebo majú právo blokovať užívateľov, aby upravovali články v zmysle pravidiel. Veľa užívateľov bolo dočasne alebo permanentne blokovaných od upravovania článkov na Wikipédii. Vandalizmus a malé prehrešky voči pravidlám môžu vyústiť k dočasnému blokovaniu, alebo varovaniu, zatiaľ čo dlhodobé, alebo trvalé zablokovania prístupu sú prideľované Jimmym Walesom alebo Rozhodovacou Komisiou pre dlhotrvajúce a vážne priestupky. No na druhej strane bola Wikipédia pochválená za to, že umožňuje aktualizáciu článkov, alebo sú nové články vytvorené ako reakcia na určitú udalosť. Napríklad vtedy aktuálny článok o zemetrasení v Indickom oceáne z roku 2004 na anglickej verzii Wikipédie bol často citovaný novinármi po incidente. Redaktori médií taktiež tvrdia, že encyklopédia ako Wikipédia ma mnohokrát väčšie možnosti obsiahnuť viac tém, ako môžu obsiahnuť tlačené formy encyklopédií. Niektorí prispievatelia sa sťažujú, že upravovanie Wikipédie je veľmi únavné v prípade konfliktov. Taktiež sa sťažujú na fakt, že Wikipédia v značnej miere uprednostňuje prispievateľov, ktorí majú svojrázne názory, pretože nikto nemá čas ani energiu im tieto zaujaté názory vyvrátiť. Na druhej strane je však Wikipédia, ako tvrdia jej redaktori, veľmi hodnotná ako spoločenská komunita. Napríklad autori môžu byt požiadaní, aby obhájili, resp. objasnili svoju prácu a tieto spory sa dajú ľahko vidieť. Jednotlivé verzie Wikipédie často obsahujú „konzultačné oddelenie“, kde tato komunita odpovedá na otázky. Wikipédia taktiež získala pochvalu od zdrojov ako BBC News, USA Today, The Economist, Newsweek, BusinnesWeek, Chicago Sun-Times, Time Magazine a Wired Magazine. Ocenenia pre Wikipédiu a úryvky z tlače sú evidované prispievateľmi Wikipédie na jej stránkach. Prvého júna 2005 PC World magazín zverejnil zoznam „100 Najlepších produktov roku 2005“ v júlovom vydaní. Samozrejme Wikipédia bola súčasťou tohto zoznamu. Magazín tvrdí, že ich ceny sú udeľované za vynikajúce produkty, ktoré kombinujú praktické prvky s inováciou. Napriek ustanoveniu, nie všetky produkty sú komerčné a Wikipédia je jedna z 23 ocenených, ktoré sú zadarmo. Wikipédia bola na 60. mieste tohto rebríčka, na vrchole ktorého bol internetový prehliadač Mozilla Firefox. Zoznam, na ktorom dominoval počítačový softvér a hardvérové produkty, obsiahol iba malé množstvo iných web stránok. Medzi nimi Google, Flickr a Internet Archive. Na 33. mieste sa umiestnila stránka The New York Times, ako sa zdá, jediná iná stránka poskytujúca informácie. V tom istom mesiaci bola aplikácia Wikipédie pre počítač Apple Mac OS X „Tiger”, používaná programom Apple Dashboard, umiestnená na 3. mieste podľa počtu stiahnutí, kedy rozdrvila komerčnú encyklopédiu Britannica, ktorá sa neumiestnila ani len v prvej 50-ke. Wikipédia oficiálne začala svoje pôsobenie na internete 15. januára 2001 ako jednojazyčná verzia na adrese wikipedia.com. Desiateho januára bola Wikipédia dôležitou časťou Nupedie, do ktorej mohla verejnosť prispievať článkami, ktoré boli po revízii začlenené do Nupedie. No bola spustená nanovo tentokrát už bez závislosti na Nupedii z dôvodu, že poradná rada nesúhlasila s produkovaným modelom. Odvtedy už Wikipédia funguje ako samostatný projekt bez kontroly Nupedie. Pravidlo neutrálneho pohľadu na vec bolo ustanovené v prvých mesiacoch, aj keď je veľmi podobne pravidlu Nupedie o „nezaujatom stanovisku“. Wikipédia skoro získala prispievateľov z Nupedie a ich vyhľadávací program. Koncom prvého roka fungovania Wikipédia obsahovala asi 20 000 článkov v 18 jazykových edíciách. Koncom roka 2002 už mala 26 jazykových verzií, koncom roka 2003 to bolo už 46 a v roku 2004 to bolo 161 jazykových verzií. Nupedia a Wikipédia súčasne existovali až dovtedy, pokiaľ pôvodné servery neboli natrvalo odstavené v roku 2003 a jej texty boli prenesené do Wikipédie. Wikipédia tradične meria svoju veľkosť počtom článkov. V prvých dvoch rokoch rástla o niekoľko stoviek článkov denne. Anglická Wikipédia dosiahla míľnik 100 000 článkov 22. januára 2003. V roku 2004 články rástli v počte asi 1 000 až 3 000 článkov za deň. Dokopy vo všetkých verziách dosiahla počet článkov 500 000 25. februára 2004. Wikipédia dosiahla miliónty článok 20. septembra 2004, v tej dobe existovalo už 105 jazykových verzií. Wikipédia začala svoje pôsobenie na jedinom serveri. V januári 2005 projekt bežal už na 39 serveroch umiestnených na Floride. Táto zostava obsahovala jeden sever s hlavnou databázu, ktorá fungovala pod MySQL, početný set závislých databázových serverov, 21 internetových serverov fungujúcich na Apache a sedem Squid Cache serveroch. Ako internetová encyklopédia je Wikipédia hodnotným zdrojom informácií pre študentov. Hotové a prehľadne usporiadané informácie sú však brané ako nedostatočne kvalitné alebo ako príliš ľahko dostupné - teda že študenti si nedávajú tú námahu získavať informácie z rôznych kníh a iných zdrojov, ale jednoducho si tieto informácie získajú z internetu. Pre školstvo je Wikipédia veľmi nový zdroj informácií, pričom každá vzdelávacia inštitúcia má iný vzťah ku editovaniu a hlavne získavaniu dát. Niektoré vzdelávacie inštitúcie majú alternatívny pohľad na Wikipédiu. Ak má študent zdokonaľovať svoje vedomosti v danom odbore, môže byť vedený k rozširovaniu a upravovaniu obsahu Wikipédie, pričom akékoľvek ním urobené úpravy je možné vidieť v histórií úprav. Vzhľadom na to, že je celá encyklopédia na internete a jej upravovanie nevyžaduje vysoké technické znalosti, môžu na jednom projekte spolupracovať ľudia z rôznych krajín a môžu časom upravovať aj nimi vytvorené chybné informácie.