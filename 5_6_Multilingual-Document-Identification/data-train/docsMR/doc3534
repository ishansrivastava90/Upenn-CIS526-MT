Lord Cedric egy kitalált személy a animációs sorozatban. Cedric Phobos jobb keze és seregeinek irányítója. Az első évad folyamán Phobos és Cedric meg akarják találni Phobos elveszett húgát, Elyont, hogy Phobos elszívhassa az erejét, és így végleg biztosítsa uralmát Meridián fölött. Az évad végén Phobos átváltoztatja Cedricet egy kígyó és manó keverékére hasonlító apró lénnyé, büntetésül a bukásaiért. Miután az Őrzők és Elyon közös erővel legyőzik Phobost, Elyon Phobos minden követőjét bebörtönzi, beleértve Cedricet és Phobost magát is. A második évad vége felé Phobos, az Őrzők és Caleb engedélyével, kiszabadítja és visszaváltoztatja Cedricet, hogy Mirandával együtt segítsen az Őrzőknek megvédeni őt Nerissától, aki mindenáron meg akarja ölni, mivel ő az egyetlen személy, aki elveheti tőle a Pecsétjét, amivel megtörné a hatalmát, s ezért fenyegetést jelent rá nézve. A „Teljesítmény” című epizódban Cedric Phobos ellen fordul, és elárulja őt, bosszúból a korábbi megaláztatásáért. Az évad utolsó részében az Őrzők végül legyőzik Cedricet és, miután Elyon kiszabadul Nerissa Pecsétjének fogságából, újra bebörtönöz mindenkit. Cedric Phobos jobb keze, hű szolgája és seregeinek vezetője, ezért is ő kapja a fő és fontosabb feladatokat. Az első évad folyamán Cedric és Phobos azon dolgoznak, hogy megtalálják Phobos kishúgát, Elyont. Ezzel kapcsolatban Cedric számos küldetést kap, amelyek sokszor azzal járnak, hogy át kell mennie a Fátylon a Földre. Az első ilyen alkalom, mikor Cedricnek születési papírokat kell szereznie, hogy megtudják, kik születtek eredetileg a Földön, s ezzel le tudják szűkíteni a lehetséges személyek körét. Második alkalommal a feladata már sokkal összetettebb, bonyolultabb és hosszabb távra szól. Cedric felveszi egy városi ember alakját, és könyvárusként álcázza magát Rick Hoffman néven. Innentől kezdve folyamatosan ingázik Meridián és a Föld között. Ez alatt az idő alatt jó párszor próbálja megölni az Őrzőket, de sikertelenül. A lelepleződéstől nem kell tartania, hiszen a lányok nem tudják, hogy néz ki emberi alakjában. Végül Threbe Csillagát felhasználva sikerül lelepleznie Phobos húgának, meridián igazi trónörökösének valódi kilétét. Ezt követően Cedric visszatér Meridiánra és közli Phobosszal, hogy megtalálta a húgát, akinek a neve Elyon Brown. Ez után következik a neheze, lassan és óvatosan Elyon bizalmába kell férkőznie. Ez fontos abból a szempontból, hogy később könnyebben higgyen neki, mikor elmondja Elyonnak az igazat, legalábbis az igazság egy részét. Hogy Elyon jobban kötődjön Meridiánhoz, és egyre kevésbé tudjon ellenállni a gonosznak, Phobosnak el kell végeznie az Egyesítési ceremóniát. Ehhez Cedricnek három kelléket kell megszereznie. Ezeket a kellékeket úgy is hívják, hogy Elyon szimbólumai, ezek az elme, a test és a lélek. Cedricnek kell begyűjtenie azt a három dolgot, amelyek ezeket szimbolizálják. Az elme egy hibátlan matematika dolgozat, a test egy hajkefe, a lélek, mind közül a legnehezebb, ugyanis a sóhaját kell megszerezni, de Cedricnek ez is sikerül, ráveszi Elyont, hogy fújjon fel neki egy léggömböt. Miután Phobos elvégzi a ceremóniát, közli Cedrickel, itt az ideje, hogy Elyon megtudja ki is ő valójában és, hogy végre hazatérjen. Cedric, mivel nagyon jól ismeri Elyont a sok együtt töltött időnek köszönhetően, tudja, hogyan teremtsen olyan helyzetet, amely rábírhatja őt a hazatérésre. Tudja, hogy Elyon egy ideje úgy érzi, hogy Cornelia eltitkol előle valamit, és tudja azt is, hogy a lány kapcsolata a szüleivel szintén megváltozott. Hogy tovább rontsa Elyon közérzetét, mint helyi könyvkereskedő üres családfákat adományoz a Sheffield Intézetnek az éves nyíltnapra, melyeket a tanulóknak kell kitölteniük, hogy a nyíltnapon bemutathassák őket. Cedric nagyon jól tudja, hogy Elyonnak nincs családja, legalábbis a Földön, a szülei, akik felnevelték őt, nem az igazi szülei, hanem mindketten Meridiánról származnak, akárcsak Elyon, ennek következtében az ő családfájuk három családtagnál nem fog többet tartalmazni, amely azt az érzést erősíti majd Elyonban, hogy a szülei nem törődnek vele és nem szeretik. A döntő pillanatban, mikor Cedric elmondja Elyonnak, hogy ő Meridián hercegnője, lelepleződik az álcája, ugyanis Caleb véletlenül meglátja, és mivel régebben már látta emberi alakjában, felismeri. Caleb riasztja az Őrzőket, de a lányok feltűnése és igyekezete, hogy megmentsék Elyont, tovább rontja a helyzetet és mind Cedricnek segít, akinek így sikerül meggyőznie őt és elvinnie Meridiánra. Elyon mindvégig tudatlan marad, nem sejt semmit a szörnyekről, amelyek Phobost szolgálják, és Cedric igazi énje is rejtve marad előtte. Az évad végén „A végső ütközet” című részben Phobos felfedi Elyon előtt a valóságot, aki ekkor látja meg Cedric igazi énjét először. A rész végén, elkövetett hibáiért és bukásaiért, Phobos büntetésképp átváltoztatja Cedricet egy kis kígyószerű manóféleséggé, ami eredeti alakjának egy furcsa, kifacsart változata. Miután Elyon és az Őrzők legyőzik Phobost, Elyon bebörtönzi őt és minden követőjét, beleértve Cedricet is, a Végtelen Városban található vízesés mögötti szentélyben. Cedric a második évad nagy részét ebben a megalázó állapotban tölti a cellájában. Phobos még akkor sem változtatja vissza, mikor a Bosszú Lovagjainak köszönhetően kiszabadul. Az egyetlen dolog, amit tesz, hogy ad Cedricnek egy cellatársat, Mirandát, akivel ugyanazt műveli, mint vele korábban, mindezt azért, mert Miranda megtagadta a parancsát, hogy engedje szabadon, mikor az évad elején Nerissa kiszabadította őt. Az évad vége felé a „Boszorkány” című epizódban Phobos kiszabadítja és visszaváltoztatja Cedricet és Mirandát, hogy segítsenek az Őrzőknek megvédeni őt Nerissától. Miután Phobos legyőzi Nerissát és megszerzi a Pecsétjét, elfoglalja Meridiánt, majd Kandrakart kezdi el ostromolni, de a csata vége előtt Cedric ellene fordul, és megeszi őt. Ennek következtében Cedric ereje egyesül Phoboséval, a régi Őrzőkével és Elyonéval, aminek hatására óriási méretűre nő és majdnem legyőzhetetlenné válik. Az Őrzőknek végül sikerül legyőzniük Cedricet, aki így elveszíti újdonsült erejét és Phobos, Elyon és a C.H.Y.K.N., Nerissát kivéve, mind kiszabadulnak börtöneikből. Az évad végén a két kómás rosszfiút ismét bezárják a Végtelen Városban található börtönükbe. Cedric egy alakváltó, egyszerre rendelkezik egy emberi és egy állati formával, és akaratától függően hol az egyiket, hol a másikat használja. Emberi alakjában Cedric kitűnően boldogul közelharcban. Mikor átalakul, egy hatalmas kígyó/ember keverékké válik. Ebben az állapotában fizikai ereje megsokszorozódik, és úgy tűnik, hogy immúnis a tűzre, legalábbis erre lehet következtetni abból, hogy néhány részben egyszerűen félresöpri Taranee tűzgolyóit. Ezen kívül Cedric rendelkezik még valamilyen szintű telekinetikus erővel is, amit az „Erre gyertek!” című epizódban arra használ, hogy elvegye Martintól a Hipnotikus Kürtöt. Mikor lenyeli Phobost, és saját ereje egyesül Phoboséval és a régi Őrzőkével, akiknek az erejét Meridián és Zamballa szíve táplálja, Cedric saját méretének a többszörösére nő, képes lesz mindenre, amire a két szív együtt. Az Őrzőknek egyedül az nyújt némi előnyt, hogy Cedric még nem irányítja teljesen az elemeket, különben semmi esélyük nem lenne. Cedric fő támadása állati formájában, hogy a farkát használja ostorként.