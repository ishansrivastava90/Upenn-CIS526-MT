Електро́нна дошка́ оголо́шень — на самому початку це поняття відносилося винятково до BBS. Проте, у міру розповсюдження Інтернету, з'явилося безліч сайтів, цілком аналогічних звичайним побутовим дошкам оголошень або ж рекламним газетам. Вони успадкували назву електронних дощок оголошень. Їх вміст - це набір оголошень комерційного та/або некомерційного характеру і розміщується як на платній, так і на безкоштовній основі, залежно від конкретного сайту. Багато рекламних компаній, що мають паперові видання і що працюють у сфері теле- і радіореклами, створюють і підтримують також власні електронні дошки оголошень. У багатьох випадках розміщення оголошення тільки на одній дошці не приносить бажаного ефекту. Тому має сенс, як і при використанні побутових дощок, розмістити оголошення на декількох ресурсах відразу. У тих випадках, коли очікуваний ефект досягається розміщенням на менш, ніж десяти дошках, це можна робити вручну. Якщо ж сенс оголошення полягає в обхваті якомога ширшої аудиторії, то бажано розмістити його відразу на десятках електронних дошок, і тут вже необхідні засоби автоматизації даної роботи. Обидві проблеми вирішуються при використанні каталогів електронних дощок і спеціальних програм для автоматичної розсилки оголошень відразу на велику кількість дощок — від десятків до сотень, а також сайтів, на яких знаходяться онлайнові версії таких програм. -->