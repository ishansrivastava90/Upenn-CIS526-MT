Сьогодні практично жоден із фундаментальних лейблів або проектів, що випускав псі-трансову музику в часи її пікового розквіту, не зберіг активність. Для тембрової палітри псі-трансу як і багатьом іншим стилям електронної музики, характерні звуки електронного барабану Roland TR 909 та «кислотних» звуків синтезатору Roland TB 303, або їх семплів. Властива якоюсь мірою навіть більше ніж іншим напрямкам також обробка звуку різнгоманітними ефектами, зокрема спотворенням, фільтрації, хаотичним гармонічним чергуванням, відбиттю, створенню луни, різним ефектам уповільнення та ін. Сучасні музиканти використовують також такі інструменти, як Nord Lead, Access Virus, Korg MS-2000, Roland JP-8000 а також різноманітні VST-плагіни. Тональна організація зосереджується навколо одного тону. Ця ідея співвідноситься з модальною спрямованістю індійської класичної музики. Проте, іноді зустрічається модуляції на секунду вниз. Мелодика композицій приймає форму коротких повторюваних фрагментів, як правило арпеджіо 16-ми, іноді 32-ми тривалостями, що згодом змінюються темброво за допомогою фільтра, наприклад, для досягнення тихішого або більш високочастотного звучання даного фрагмента. Почавши свою популярність у Західній Європі, Скандинавії та Ізраїлі, пізніше напрямок завоював популярність у Японії, Східній Європі, СНД, країнах Латинській Америці, Австралії й Південній Африці. Концерти, серед яких досить великі заходи в клубах або на природі збирають сотні і тисячі чоловік. Звичайно концерти проходять уночі, хоча бувають і фестивалі, що тривають по кільку днів.
