Се зачленува во КПЈ во 1924 година. Станува член на Месниот комитет на КПЈ за Велес, а во 1926 година е испратен во СССР на студии на Комунистичкиот универзитет за националните малцинства на Запад во Москва. Во 1933 година е испратен на партиска задача во Геок Тепе, Туркменистан. Во 1935 година, по директива на КПЈ, е испратен на работа во Македонија. Доаѓа во Скопје, но поради големите провали по двомесечна работа е принуден да ја напушти Македонија. Заминува за Белград, каде станува член на градскиот комитет на КПЈ. Во 1936 година е испратен во Чехословачка да врши мобилизаторска дејност за помош на Шпанија помеѓу напредните емигранти од Југославија. Таму решава и тој да замине за Шпанија. Во Шпанија пристига со првите доброволци во октомври 1936 година. Се стекнува со чин мајор и станува комесар на баталјон во Интернационалните бригади. По завршувањето на војната е одведен во логорот Гирс, на југот на Франција. Таму останува до 1944 година, кога успева да побегне од логорот и се вклучува во францускиот отпор. По ослободувањето на Франција заминува за Југославија. По ослободувањето на Македонија Мишковски е член на Извршниот одбор на Синдикатот на Македонија и помошник-министер за труд. Во Резолуцијата на Информбирото, Мишковски е уапсен и испратен на Голи Оток. По ослободувањето од Голи Оток, се враќа во Скопје. Одреден период е принуден да живее доста бедно, но по одреден период почнал да прима пензија на учесник во Шпанската граѓанска војна. М М