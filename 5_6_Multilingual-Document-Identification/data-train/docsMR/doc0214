De drev også misjon i dalførene, noe som førte til forsamlinger også i hovedstaden har det vært en forsamling siden 1912. Utbredelsen i Afrika startet på 1970-tallet, men nevnbare forsamlinger kom ikke før på 1980-tallet, spesielt i land som Egypt, Kenya, Kamerun, Uganda, Zimbabwe, Etiopia og Eritrea. Etter apartheids fall har også Smiths venner hatt større vekst i Sør-Afrika. Derimot ble det hevdet av Lowell at Smiths venner ikke mente at de var de eneste med den sanne lære, og at Smiths venner godtok at det var håp for mennesker utenfor DKM. Menighetene møtes som oftest to ganger i uken. I tillegg har man separate ungdomsmøter, og Brunstad, og lokale stevner i forskjellige land. Smiths venner holder møter i moderne, men enkle lokaler med få religiøse utsmykninger. I 2000 påbegynte Den Kristelige Menighet en utbygging i større skala enn tidligere, da det sentrale stevnestedet på Brunstad i Vestfold ble bygget ut med moderne lokaler og feriehus. Også lokalmenighetene har rustet opp sine lokaler. Store beløp er samlet inn gjennom kollekt og faste gaver fra medlemmene og investert i utbygging. De tradisjonelle kollektbørsene er i stor grad byttet ut med elektronisk kollekt og autogiro, men det er ingen plikt til å gi tiende. I flere byer organiseres en privat barnehage i menighetens forsamlingslokale. Medlemmene deltar lite i offentlig politikk, men det er fritt for medlemmene å stemme ved valg. Smiths venner har en bokstavtro tolkning av at «barn er Herrens gave», og selv om det ikke eksisterer noe forbud mot familieplanlegging er de store barneflokkene fortsatt et fremtredende trekk ved bevegelsen. Tradisjonelt har DKM vært opptatt av å la sine barn gå på vanlige skoler. De fleste lokalmenigheter driver organiserte aktiviteter for barn og ungdom, eksempelvis innenfor idrett, sang og musikk, friluftsliv og multimedia. I Norge er dette arbeidet organisert gjennom paraplyorganisasjonen Aktivitetsklubben som også mottar statlig støtte som ideell organisasjon. DKM har tradisjonelt sett vært en teltmakermisjon, det vil si at utsendte misjonærer tar seg regulært arbeid på stedet de kommer til, fremfor å være lønnet av sendemenigheten. Dette har resultert i flere bedriftsetableringer i utviklingsland der man har brukt disse som et økonomisk fundament for misjonsarbeid. I land med høy arbeidsledighet arbeider ofte mange av menighetens medlemmer for disse selskapene, blant annet i land som Russland og Ukraina. Smiths venner har et eget forlag, Stiftelsen Skjulte Skatters Forlag, med ansvarlig redaktør Sigurd Johan Bratlie, som i hovedsak utgir bøker og skrifter som er skrevet av fremtredende og historiske personer innen DKM. Smiths venners sentrale publikasjon er bladet Skjulte Skatter, som har kommet ut siden 1912. En annen publikasjon er Den Gode Kilde, et blad for unge voksne. I tillegg utgis Mandelblomsten, et fargerikt blad rettet mot barn og unge. Dugnad er en av de viktigste bærebjelkene i driften av menigheten lokalt og internasjonalt, og har også lang tradisjon i DKM. Inntektene fra dugnadsarbeid synes å utgjøre en langt større post på inntektsiden enn pengegaver. I den senere tid har de også satt opp aksjeselskaper i de lokale menighetene som tilbyr tjenester til bedrifter, hvor medlemmene jobber på dugnad slik at inntektene tilkommer Den Kristelige Menighet. Dugnaden blir også brukt utenom menighetsarbeid, blant annet driver Den Kristelige Menighet flere vaskeri- og entreprenørtjenester basert på billige ressurser fra menighetens fabrikker i utlandet. De senere år har DKM opprettet en rekke bedrifter. Bedriftene står for eierskap av eiendommer, og som tjenesteytende bedrifter som tilbyr tjenester på markedet i konkurranse med andre bedrifter. Lowell mente likevel at Smiths venner oppfylte kravene til betegnelsen sekt i religionssosiologisk forståelse av begrepet, men fordi uttrykket i dagligtale har en helt annen betydning skrev han «jeg har stilt spørsmål ved hvorvidt en slik betegnelse er smart å bruke i det hele tatt». Han forslår betegnelsen karismatisk gruppe, som var en betegnelse fra den amerikanske psykologen Marc Galanter. Lowell mener de mest korrekte betegnelsene på Smiths venner var minoritetsreligion, alternativ religion, protesterende og fremholdende kirkebevegelse eller, som Lowells foretrukne betegnelse, trossamfunn. I mange år var forsamlingen fortsatt liten og fikk beskjeden oppmerksomhet i kristen-Norge. Dette endret seg brått i forbindelse med en vekkelseskampanje i Valdres på 40-tallet, hvor blant andre den musikalske og karismatiske Elihu Pedersen trakk mengder av mennesker og særlig ungdom til vekkelsesmøter. I Bagn oppsto en skarp strid i bygda der både lensmann og prest med flere engasjerte seg. Oppmerksomheten spredte seg til sentrale kristne autoriteter og resulterte i en serie med meningsutvekslinger i avisene om "vranglæren disse smithevennene førte med seg". Idag møter Den Kristelige Menighet fortsatt kritikk fra flere hold, i hovedsak fra tidligere medlemmer og fra religionskritikere.