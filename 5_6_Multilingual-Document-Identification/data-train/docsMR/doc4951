Футбольний клуб «Папірник» — український Малина Житомирської області. Першу футбольну команда у м. Малині було створено на папе­ровій фабриці у 1923 році. Організаторами команди «Папірник» були Микола Сидорович та Іван Кравченко. Пізніше робітники паперової фабрики самотужки побудували власний стадіон, на якому і проводили змагання. До війни чемпіонати області не проводились. І тому футболь­ні колективи змагались між собою у товариських матчах із спорт­сменами Коростеня, Радомишля, Коростишева та інших міст. Саме в 50-ті роки у Малині сформувалась цільна футбольна команда, яка грала на обласних, республіканських та галузевих першостях, проводила товариські матчі. Вдалим для малинчан у обласних змаганнях виявився 1955 рік. Вони здобули «срібний дубль» — другі місця в розіграшу кубка області та в першості Житомирщини. У 1956 році «Червона Зірка» здобула перше місце в чемпіонаті області, випередивши бердичівєький «Прогрес» лише на одне оч­ко, і наступного року взяла участь у зональних змаганнях на пер­шість України. Яскраві сторінки в історію малинського футболу 50-х років вписали Ф. Онищенко, Л. Поліщук, Л. Максимчук, І. Тищенко, Г. Нікітін, Ю. Корнійчук, М. Черненко, Л. Воскобойник, В. Юрчук, Л. Яковенко та інші. У вісімдесяті роки малинські футболісти не менш вдало висту­пали у різних турнірах. У 1981 році «Папірник» зайняв друге місце в чемпіонаті об­ласті. У 1983 та 1984 роках малинський «Папірник» став володарем Кубка обласної ради ДСТ «Авангард». У ті роки за «Папірник» виступали О. Самсоненко, В. Садков, В. Милашевський, С. Тарасюк, А. Клименко, В. Довгий, В. Іщук, С. Єрмаков, О. Іщенко, С. Подлевський, А. Бусигін, С. Знайда, Я. Яцишин, І. Бубись, В. Бондарчук, Г. Литвак та інші. У 1995 році «Папірник» здобув чемпіонство і кубок Житомирщини.