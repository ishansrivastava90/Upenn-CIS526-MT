Роден е на 10 май 1890 г. във Вюрцбург, Германия, завършва кадетско училище в Мюнхен през 1910 година и се присъединява на служба към Баварската армия като артилерийски офицер. В началото на Първата световна война е изпратен като командир на батарея на Източния фронт през 1914-1916 година, но два пъти бива раняван. При завръщането си на служба през 1917, отново е изпратен на източния фронт, откъдето по-късно е преместен на запад като щабен офицер. Запознава се с Хитлер през 1923 година. През 1935 г. бива назначен за Ръководител на Оперативния щаб към ОКВ, Командващ националната отбрана най-високата кадрова военна длъжност в Германия. Преди началото на Втората световна война е назначен за командир на 44 дивизия - от октомври 1938 до август 1939 година. Преди нападението на Полша през септември 1939 година е назначен за Оперативен командващ в щаба на Вермахта, играейки ключова роля във военните действия през целия период на войната. Той е и главен технически и тактически съветник на Хитлер. Получава наранявания при Атентата срещу Фюрера в така наречения „Заговор от 20 юли“, когато е заложена бомба под масата при съвещание на Хитлер На Втората световна война. Изправен е на съд в Нюрнбергския процес, където е осъден на смърт чрез обесване. В защитното си слово пледира невинен с думите „пред Господ, пред историята и пред моя народ“. Последните му думи на бесилката са „За теб, моя Германия“. Присъдата е изпълнена на Дахау а прахта е изхвърлена в незнайна река.