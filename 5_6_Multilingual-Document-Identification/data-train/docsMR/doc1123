Сьогодні в Млинівцях є 243 діючих двори, в яких проживає 768 чоловік. З 1987 року село газифіковано, кошти для газифікації виділили колгосп «Дружба», об'єднання «Сільгосптехніка», а також не обійшлось і без грошових внесків селян. Працюють ЗОШ 1-3 ступенів, клуб, бібліотека, ФАП. Діяли «Просвіта» та інші товариства. Коли битва розгорілася, татарська і козацька кіннота від Метенева перла поляків на Грабківці і Млинівці аж під сам Зборів. Бій ішов з великим завзяттям. Татари мали наказ не брати бранців у полон, тому рубали ворога безпощадно. Це була велика поразка поляків, а визначний успіх Б. Хмельницького, що зумів заскочити ворога несподівано і звів боротьбу в непригожому для поляків місці. Пам'яткою Зборівської битви залишилися могили, могилки й хрести на цілій околиці Зборова. Під Млинівцями на полудневій стороні села, на полі недалеко гостинця стояв колись кам'яний хрест, що вже западався в землю, «млиновецька фігура», як її звали давніше. Є відомості, що мешканець Млиновець Чорнота виїжджав зустрічати гетьмана Б. Хмельницького, коли той перебував у Зборові. Не змінилися кабальні порядки і в 1919 році, коли Галичину загарбала буржуазно-поміщицька Польща. Лише в серпні 1920 року Червона Армія принесла трудящим довгождане визволення. Створений революційний комітет вже з перших днів своєї діяльності взяв на облік панські землі, майно. Було складено списки безземельних і малоземельних селян, розпочато збирання врожаю з поміщицьких ланів. Проте багато заходів ревком не встиг здійснити. Багато селян, розорившись, не могли звести кінці з кінцями. Деякі з них залишали рідні домівки й емігрували в США, Аргентину, Канаду, сподіваючись на чужині знайти кращу долю. Голод, злидні прийшли до осель. В селі розгорнулася боротьба за соціальне й національне визволення. В ніч з 29 на 30 серпня 1923 року спалахнув фільварок місцевого поміщика. При допомозі осадників коменданту повітової державної поліції в Золочеві Станіславу Мітленеру вдалося викрити революційну групу. Організаторів було страчено, багатьох засуджено до різних строків тюремного ув'язнення. Філія товариства «Сільський господар» в Зборові у червні 1925 року скликала перше жіноче віче, на якому реферували пані І. Блажкевич та І. Макух-Павликовська, про роль жінки в організації сільського господарства і кооперації. Внаслідок віча основано «Жіночий Гурток» в Млинівцях. Завданням гуртка була годівля дробу і управа ярини. Станом на 1 квітня 1932 року в Млинівцях діяв гурток при читальні «Просвіти», головою якого була Ковальська. Поширення кооперації на Зборівщині відбувалося за участю млинівчанина Миколи Процика, який був одним із засновників Повітового Союзного Кооперативу в Зборові. На території с. Млиновець існував кредитовий кооператив, кількість членів становила 89 осіб, оборотний капітал 2,123 золотих. В 1925 році на Зборівщині почала діяти перша молодеча організація, така, як «Луг», осередок такої організації діяв і в Млинівцях. У 1939 році в селі було створено сільський комітет, ініціаторами нових змін стали Максим Іванович Швець і Олексій Іванович Сеник. В тому ж році селяни одержали конфісковані поміщицькі землі. Населення почало користуватися бібліотекою, клубом, а також медпунктом. З 1983 по 2003 рік правив о. Іван Пиріг. За час його служіння в 1997 році було збудовано дзвіницю біля церкви, а також перекрито і в 2001 році помальовано храм всередині вдруге, проведено опалення.    В с. Млинівцях 25 листопада 2001 року було закладено хрест і освячено місце під забудову церкви. На посвячені були присутні М. Сабрига -владика Тернопільсько-Зборівської єпархії, декан М Пошва, о. Володимир Гоцанюк, який правив в цей час в тимчасовій каплиці в Млинівцях, а також священик с. Вовчківці П. Бугель. Сьогодні будівництво церкви Миколи Чернецького, яке ще триває, здійснюється за підтримки спонсорів і пожертв населення. Як зазначається в «Історії міст і сіл УРСР. Тернопільська область.» 1973 року видання, в цей час в селі діяла восьмирічна і початкова школи та школа сільської молоді, також в цей час працював дитячий садок. У 1982 році в Млинівцях збудовано дев'ятирічну неповну середню школу. З 1995 року в Млинівцях діє одинадцятирічна школа, до якої ходять учні з Кудобинець, Кабаровець, Млиновець та Грабковець.