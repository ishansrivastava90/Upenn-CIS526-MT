Salah seorang daripada mereka membawa kepala lembu yang masih berdarah dan dipijak-pijak  sebagai tanda protes terhadap kerajaan campuran Pakatan Rakyat yang seolah-olah 'lembu dicucuk hidung' oleh parti DAP. Dalam laman web sebelumnya ,memang ada cadangan membawa kepala lembu.Kepala lembu itu mulanya tersangkut di pagar masjid Shah Alam .Lembu dan babi pernah mencetuskan peristiwa 'Black hole Culcutta' di India. Pembawa kepala lembu ini ada baiknya kerana telah membeliakkan mata pemimpin Pakatan Rakyat mahupun Barisan Nasional yang selama ini dipejamkan begitu sahaja. Sejak 2007, sensitiviti orang Melayu yang beragama Islam tidak dipedulikan lagi baik oleh kerajaan Barisan Nasional mahupun Pakatan Rakyat. Selama ini Barisan Nasional, UMNO dan MIC serta MCA membiarkan perkara sebegini berlarutan .Mereka mengharapkan rungutan dan sengketa tersebut akan selesai dengan sendirinya. MIC dan Hindu Sangam tidak berupaya mengeluarkan peraturan pembinaan kuil dan tokong kecil di bawah pokok besar.Selalunya di mana ada pokok besar, di situ akan diletakkan Tuhan mereka dan berlilit kain merah  . Kepala babi telah diletakkan di sebuah sekolah di Melaka Penduduk tempatan dan Pewaris telah berjumpa pemimpin UMNO tetapi tiada jalan penyelesaian. Pada 2008, Pewaris berhajat berjumpa dengan Anwar Ibrahim di Bandar Baru Bangi dengan t shirt putih dengan ejaan 'BABI' terbalik. Pertemuan itu gagal kerana Anwar Ibrahim tidak hadir dan pertemuan itu tidak diatur awal.  Kepala babi pernah dicampak ke dalam surau dan dibalut dengab bendera PAS. Bakul besi babi telah dihunjamkan kepada pihak penguatkuasa Melayu di Melaka. Anak-anak sekolah penternak babi ini dijadikan benteng manusia di Melaka . Pihak polis terpaksa berundur dan tiada penternak yang ditangkap kerana merusuh . Pengusaha pelancongan di kuala sungai di Pantai Kelebang, Melaka dan Bagan Lalang, Selangor bagaikan disabotaj dengan pencemaran ladang babi. Kaum India yang menganut ugama Hindu mendapati mereka sukar membina kuil Hindu kerana tiada lagi ladang , kampung, taman dan bandar yang mempunyai majoriti penganut beragama Hindu. Ladang-ladang getah dan ladang kelapa sawit telah dibangunkan menjadi bandar , taman perumahan dan lebuh raya. Kuil kecil-kecilan mereka di ladang tidak lagi dikunjungi, terbiar , tidak sesuai dengan lokasi dan terpaksa diruntuhkan begitu sahaja.  Kalau boleh mereka mahu lokasi kuil yang strategik seperti di simpang jalan dan di tengah bandar yang mahal harga tanahnya. Oleh itu mereka mengharapkan tanah lot milik kerajaan negeri , tanah rizab sungai, tepian jalan raya , simpang lebuh raya dan sebagainya. Kebanyakan kuil Hindu dan tokong dibina secara persendirian sahaja, bukan atas keputusan sebuah jawatan kuasa. Pokok-pokok besar akan dipilih berdasarkan mimpi yang mengatakan ada 'ong' di lokasi tersebut.  Tuhan berwarna merah atau hitam akan diletakkan di bawah pokok . Ada juga pokok besar yang berlilit kain merah sahaja. Bangunan kecil 1 X 1 meter akan dibina dan saiz akan bertambah besar. Penduduk India dan Cina berdekatan tidak mengetahui siapa yang membina kuil kecil sebegini.  Biasanya dibina oleh orang luar kawasan. Penduduk setempat terutama orang Melayu akan menokok tambah cerita kononnya pokok besar itu ada penunggu. Ramai penganut Hindu beralih kepada agama Kristian melalui usaha rumah kebajikan . Penganut Kristian menjadikan rumah kedai sebagai gereja mereka. Cubaan pihak gereja hendak membina gereja terbesar di Shah Alam turut mendapat bantahan kerajaan BN terdahulu. Alternatif yang ada ialah menjadikan rumah kedai dan rumah persendirian sebagai kuil. Mereka membawa dan membina patung agama bersaiz besar , bunyi loceng, bau-bauan dan papan tanda besar di dalam rumah prsendirian. Malangnya tindakan ini mencetuskan rasa tidak senang hati jiran sebelah-menyebelah. Bukan tidak ada rumah teres yang dijadikan surau seperti di Taman Soon Choon, Ipoh. Tetapi itu hanya sementara sahaja , sebelum surau tetap siap dibina. Alangkah baiknya semua kuil, tokong, surau dan masjid mempunyai pelan pembinaan , rekod pendaftaran, senarai nama jawatankuasa pengurusan dan sebagainya. Penduduk Melayu di Taman Ixora S23 diminta bertolak ansur dalam kehidupan masyarakat majmuk. Penduduk Melayu tentu akan sama tersinggung jika penduduk Klang yang ramai India membantah pembinaan masjid dan surau. Selama ini orang Melayu tidak pernah membantah kuil-kuil yang dibina di kawasan ladang atau di kawasan majoriti India kerana mereka berjauhan. Banyak juga masjid dan surau di Malaysia yang bersebelahan dengan kuil dan gereja seperti di Teluk Intan dan di Singapura . Apabila orang India dan Cina menyiarkan rasa tidak puas hati, orang Melayu turut mahu menyatakan tidak puas hati.Ini amat tidak adil bagi kaum Melayu Rungutan utama penduduk ialah 'jarak'. Jarak adalah satu perkara yang relatif dan tidak memberi sebarang makna. Masalahnya ialah 'hati' kerana orang luar turut datang menyokong dan turut menbantah. Di antara surau dengan kuil terdapat rumah pencawang TNB serta taman permainan kanak-kanak dan antara kawasan perumahan dengan cadangan tapak kuil pula terdapat dewan orang ramai dan taman permainan kanak-kanak yang sama. Pada 27 Julai 2010, Mahkamah Sesyen Shah Alam yang diwakili oleh Hakim Hasbi Hasan menjatuhkan hukuman denda RM1,000 atau dipenjara selama sebulan jika gagal membayar denda itu kepada semua 12 lelaki yang dituduh terlibat dalam perhimpunan haram sambil membawa kepala lembu. Hakim Hasbi Hasan memutuskan perkara itu selepas kesemua 12 tertuduh mengaku salah terhadap pertuduhan alternatif mengikut Seksyen 143 Kanun Keseksaan iaitu menyertai perhimpunan haram di depan Bangunan Sultan Salahuddin Abdul Aziz Shah kira-kira jam 2.25 petang, 28 Ogos tahun lalu. Ketika membuat rayuan, pihak pembelaan - diketuai peguam Afifuddin Ahmad Hafifi - meminta kesemua anak guamnnya diberikan hukuman hanya didenda ringan memandangkan kesemua mereka telah mengaku salah dan insaf ataas perbuatan masing-masing.