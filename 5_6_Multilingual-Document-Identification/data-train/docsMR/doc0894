கண்ணியத்திற்குரிய காயிதே மில்லத் என்று போற்றப்படும் ஜனாப் காயிதேமில்லத் முஹம்மது இஸ்மாயில் சாஹிப் அவர்கள் நாடறிந்த நற்பெருந்தகை. காயிதேமில்லத் என்றஅரபி சொல்லுக்கு மக்களின் வழிகாட்டி என்று பொருள். திருநெல்வேலி யைச் சார்ந்த ஊராகிய பேட்டையில் 5.6.1893 -ல் பிறந்தவர். இவர் மனைவியின் பெயர் ஜமால் ஹமீதாபீவி. இவரின் ஒரே மகன் ஜமால் முஹம்மது மியாகான். தனது பி.ஏ. பொதுத்தேர்வை எழுதாமல் மகாத்மா காந்தியின் ஒத்துழையாமைப் போராட்டத்தில் பங்கு கொண்டு இந்திய விடுதலைப் போராட்டத்தில் ஈடுபட துவங்கினார்.பாகிஸ்தான் பிரிவினைக்குப்பின், இதன் தலைவரானார் காயிதேமில்லத். "பாகிஸ்தான் இந்தியாவோடு போர் தொடுத்தபோது தனது ஒரேமகனை போர்க்களத்திற்கு அனுப்ப தயார் எனக்கூறி அனைவரையும் மெய்சிலிர்க்க வைத்தார். நெய்வேலியில் எடுக்கப்படும் நிலக்கரியில் மாநில அரசுக்கு உரியபங்கு கோரி பெற்றுத் தந்தவர். இந்திய அரசியல் நிர்ணயஅவையில் உறுப்பினராக இருந்து மாநிலங்களுக்கு அதிக ஆட்சியுரிமை வழங்கப் படவில்லையென்றால் அவை “மினுமினுக்கும் நகராட்சி போன்றவைகளே” என்று நயம்பட உரைத்தவர். இந்திய நாட்டு அரசின் தேசிய மொழியாகும் தகுதி தமிழுக்கு மட்டுமே உண்டு என ஓங்கிமுழங்கியவர். சென்னை மாநிலத்தின் சட்டமன்ற பிரதான எதிர்கட்சி தலைவராகவும் சிறப்பாக பணியாற்றினார். 1967ல் திராவிட முன்னேற்றக் கழகம் ஆட்சியை கைப்பற்ற முக்கிய பங்காற்றினார். சென்னை மாநில மட்டன் விற்பனையாளர்கள் சங்கத் தலைவராக 1946-ம் ஆண்டு முதல் 1972-ம் ஆண்டு வரை இருந்தார். மத்திய தோல் மற்றும் தோல் பொருட்கள் கமிட்டித் தலைவராகவும், தென்னிந்திய தோல் வியாபாரிகள் சங்க துணைத் தலைவராகவும் இருந்தார். தென்னிந்திய இஸ்லாமிய கழகத்தின் துணைத் தலைவராக 20 ஆண்டுகள் பணியாற்றியவர். தமிழ் வளர்ச்சிக் கழகத்தை நிறுவி அதன் தலைவராக இருந்தார். சிறுபான்மையினரின் நலனில் அக்கறை கொண்டவர். தமிழகத்தில் 14 இஸ்லாமியக் கல்வி நிறுவனங்களை அமைத்தவர். அடக்கமும் ஒழுக்கமும் நிறைந்த நன்னடத்தையால் அனைத்து தரப்பினராலும் கண்ணியத்திற்குரிய காயிதே மில்லத் எனஅன்புடன் அழைக்கப்பட்டார். இவரின் மகன் ஜமால் முஹம்மது மியாகான் தமிழக சட்டமன்ற மேலவை உறுப்பினராக பணியாற்றியவர். இவர் 1974ல் மரணித்தார்.