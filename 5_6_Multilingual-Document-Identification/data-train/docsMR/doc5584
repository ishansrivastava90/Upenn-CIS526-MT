Столицата на Филипините е Манила. В метрополиса на Манила живеят над 11 милиона души, което го прави един от 20-те най-големи метрополиса в света. Страната е президентска република, получила независимост от САЩ през 1946 г. Най-ранните човешки кости открити на Филипините са датирани от преди 20 хил. години, но някои учени предполагат че на островите е живял австронезийски, идват от VIII век. През XIV век мюсюлмански мисионери от Малайзия донасят исляма на Филипините. Част от южните острови са включени в султанат. Португалският мореплавател Фернандо Магелан, плавайки под знамето на Испания, достига Филипините през 1521 година. Той е посрещнат добре от повечето местни вождове, но те го въвличат в битка с друго местно племе, на чело на което е днес считания за национален герой на Филипините Лапу-Лапу. Няма сигурни данни как това е станало, но при битката местното племе побеждава испанците и Магелан е убит. Въпреки това, новината за новите земи е занесена в Испания. На 27 април, 1565 г., испанският конкистадор Мигел Лопес де Легаспи, заедно с още 500 въоръжени войници, установява първото испанско селище на остров Себу. Католически мисионери придружавани от войници започват да обикалят островите в търсене на хора и успяват да покръстят мнозинството от местните жители. Построени са множество църкви и укрепления. Непоносими такси, наказания и други злодеяния прилагани към местното население пораждат единични случаи на бунтове в планинските части на северен Лусон и районите по крайбрежието. Мюсюлмани от южните острови на Минданао също оказват съпротива. Испанските сили са принудени да се бият с китайски пирати, японски, португалски, холандски и британски сили проявяващи интерес към островите. По време на Седемгодишната война островите са окупирани от британски войски, но договорът от Париж 1763 г. възстановява управлението на Испания и британците напускат през 1764. През 1898 започва Испано-американска война, след която САЩ получава суверенитет над Филипините. Филипинският архипелаг е бил населен още през палеолитната ера. Неолита е започнал през 9000 година преди новата ера. През XI и XII век на бреговете на Филипините акостират многобройни мюсюлмански, японски и китайски търговски кораби, чиито моряци постепенно започнали да се заселват на островите. През 15 век южните острови били ислямизирани вследствие на пристигането на многобройно мюсюлманско население от малайски произход, които създали свои собствени султанати. През 1521 година край бреговете на Филипините пристига Фернандо Магелан – португалец подчинен на испанската корона -, който бил убит на остров Мактан от местния вожд Лапу Лапу и неговото племе. Испанската колонизация на островите - силно желани и от англичани, холандци и португалци - продължава до 1565 година, когато Мигел Лопес де Легаспи, изпратен от вицекраля на Нова Испания създава първата испанска колония в Себу. Градът Манила, днешната столица на Филипините, е основан от Легаспи през 1571 година. Скоро се установява регулярна морска линия между Манила и Акапулко, известна като Манилския галеон. Доминиканските монаси основали Университета Свети Томас през 1611 година, а йезуитите основали Университета Свети Карлос през 1595 година. Днес съществува спор кой от тези два университета е най-стария в Азия. В по-важните градски центрове като Манила, Себу и Илоило в началото на 19 век испанският вече се използвал като основен език. Той бил използван и от образования слой на обществото на островната държава. През 1863 година се създала безплатна образователна система, която спомогнала за създаването на криолски интелектуалци, метиси и коренни жители, които били наречени „Просветените”. Няколко години по-късно именно те участват активно в Революцията от 1890 година. Първите свидетелства за испано-филипинска литература датират от средата на 19 век. Този тип литература е в разцвета си през 20-те години на 20 век. Между 1898 и 1911 година - период, в който продължава Филипино-американската война - , около един милион филипинци са убити в борбата си да сложат край на американската окупация на островите предвождана от генерал Артър Макартър. Войната започнала, когато филипинците, след победата над Испания, не получили обещаната от САЩ независимост. Филипинците били победени от силната армия на САЩ и Малоската конституция, с която се обявявала Първата филипинска република с испански като официален език била отменена. След пълната победа на американците във филипино-американската война, започва съпротивата на средната испаноезична класа бореща се против налагането на английския език и ограничаването на използването на испанския, език който американците не допускали в политическия живот на страната и в образователната система. В този период, чак до 30-те години на 20 век, започнали да излизат различни вестници на испански език, които критикували политиката по отношение на испанския език на правителството на САЩ. В началото на Тихоокеанската война като част от Втората световна война, Филипините били окупирани от Япония. По време на борбата срещу японската власт се зародило движението Хук, което било подкрепено от селското население и се борело за идеите на социалистическото движение. След първоначалните си неуспехи, САЩ успява да неутрализира Япония от тази територия и Филипините преминават под управлението на генерал Дъглъс Макартър. САЩ признават независимостта на Филипините през 1946 година, но това останало само на хартия. Архипелагът продължавал да бъде под икономическата зависимост на САЩ. Държавата е разделена на 79 провинции групирани за улеснение в 17 региона. Регионите нямат отделно самоуправление с изключение на автономния регион в мюсюлмански Минданао. Филипините са член на ООН от неговото основаване на 24 октомври, 1945 г. Страната е в диспут с Тайван, Китай, Виетнам и Малайзия за богатите на нефт и природен газ острови Спратли, намиращи се в Южнокитайско море и с Малайзия за Сабах - втората по големина провинция на Малайзия разположена в северната част на остров Борнео - бивша територия на султаната Сулу, чийто наследник са Филипините. Най-често островите се делят на три групи - Лусон, Висаяс и Минданао. Пристанищният град Манила на Лусон е столицата на държавата и вторият по големина град след Кесон Сити. Филипините са член на Азиатската банка за развитие, Световната банка, Международния валутен фонд и други международни икономически организации. Главните търговски партньори на Филипините са САЩ и Япония.Тук се намират и един от най-известните хълмове "Шоколадови"
