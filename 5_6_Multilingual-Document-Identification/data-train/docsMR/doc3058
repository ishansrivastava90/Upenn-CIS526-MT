Nu de licentie weer beschikbaar was, werd Games Workshop benaderd door Mythic Entertainment. Mythic was geïnteresseerd in de licentie en begon een nieuw project vanaf de grond. Een overeenkomst was snel gemaakt, mede dankzij de vriendschap tussen verschillende Games Workshop managers en CEO Mark Jacobs van Mythic. Op 18 mei, 2005 kreeg Mythic de licentie. Alhoewel WAR ontwikkeld is door Mythic was en is Games Workshop erg betrokken bij het spel. De rol van Games Workshop is zowel het verzekeren dat WAR trouw blijft aan het Warhammer universum, als het samenwerken met Mythic om dit universum geloofwaardig uit te breiden en te ontwikkelen voor zover dat nodig is voor de MMORPG. Alhoewel de dwergen eens een groot rijk regeerden toen de mensen nog primitief en onbeschaafd waren, is hun gouden tijd lang voorbij. Van alle kanten worden ze aangevallen door Destruction. Vooral door de Rat-achtige Skaven en de enorme legers van de Greenskins. De dwergen zijn een gehard, koppig, industrieel volk en een van de meest technische rassen in de oude wereld. De dwergen maken oorlogsmachines en voorwerpen van ongeëvenaarde complexiteit, kracht en uitstraling. Dwergen leven gemiddeld enkele honderden jaren en wonen voor een groot deel in reusachtige fortificaties in de bergen die constant onder belegering van de krachten van Destruction staan. Dwergen hechten veel waarde aan traditie, vooral hun wrok of 'grudge' tegen anderen. De dwergen gebruiken wapens gebaseerd op buskruit, zoals geweren, kanonnen en explosieven. De huidige koning is High King Thorgrim Grudgebearer, die over de dwergen heerst vanuit de hoofdstad Karaz-a-Karak, of Everpeak door mensen. In WAR vechten de Dwarfs tegen de oude aartsvijanden de Greenskins. Het leger van de dwergen in WAR staat bekend als de Oathbearers. The Empire is de grootste menselijke beschaving in de oude wereld. Sinds de stichting van het rijk door de eerste keizer Sigmar, nu de beschermheer van het rijk, bestaat het nu al meer dan 2000 jaar. Alhoewel er tijden zijn geweest waar delen zich afsplitsten van het rijk is het recentelijk verenigt door keizer Magnus the Pious. De huidige keizer is Karl Franz, hij regeert vanuit de hoofdstad van het keizerrijk, Altdorf. Het rijk is niet zo gespecialiseerd in techniek als de dwergen, of magie als de elven, maar ze worden niet tegengehouden door tradities, waar deze rassen dat wel doen. Ze hebben tot nu toe iedere bedreiging, zowel van buiten als van binnen, weten te weerstaan. De beschaving van het rijk is losjes gemodelleerd op Duitsland in de vroegmoderne tijd, met sterk middeleeuwse en religieus conservatieve invloeden. In WAR vecht the Empire tegen de vernietigende krachten van Chaos, die vanuit het noorden Kislev, een gebied gebaseerd op het 16e en 17e eeuwse rusland, al overlopen hebben. De High Elves zijn begiftigt in de kunsten van de magie en een van de oudste beschavingen van de Warhammer wereld. Het oude en stervende elvenras heeft het opgenomen tegen de krachten van Destruction om the Empire te hulp te komen. de High Elves leven op een groot eiland genaamd Ulthuan en maken daar gevoelige kunst, muziek en oorlogswapens die behalve door de dwergen door niemand geëvenaard wordt. Elven leven duizenden jaren en zijn normaal gesproken zeer goed in de rol die ze hebben binnen de samenleving. Ze vechten met tegenzin ten zijde van de dwergen tegen het grotere gevaar. Duizenden jaren geleden werd Malekith, de zoon van de High Elves eerste Phoenix King Aenarion, de troon afgewezen. Dit leidde tot een catastrofistisch burgeroorlog die de elven the Sundering noemen. Deze burgeroorlog vernietigde een groot deel van Ulthuan. Na de Sundering vertrokken Malekith en zijn aanhangers van Ulthuan en werden de Dark Elves. De huidige Phoenix King is Finubar the Seafarer die in de hoofdstad, Lothern, verblijft. In WAR vechten de High Elves tegen hun duistere soortgenoten de Dark Elves. De Greenskins zijn een verzameling van Orcs en Goblins, uniek in WAR omdat alle andere legers uit één ras bestaan. Maar omdat er momenteel maar 3 klassen te kiezen zijn, is het in dit opzicht hetzelfde als alle andere legers. Orcs zijn grote oorlogszuchtige wezens, geboren voor oorlog en vechtpartijen. De Greenskin leven in clans waar de sterkste orc de leider is. Goblins zijn veel kleiner dan de orcs en worden vaak onderdrukt door de grotere, intimiderende neven. Dit heeft ervoor gezorgd dat goblins stiekeme verraderlijke en sluwe wezens zijn geworden. Af en toe kan een grote Greenskin leider legers van veel verschillende clans met elkaar verenigen in een grote WAAAAGH!. Dit is een onhoudbare vloedgolf van strijdende Greenskins. In WAR is zich een nieuwe WAAAAGH! aan het vormen gericht tegen de oude vijanden van de Greenskins, de dwergen. Alle Greenskins lijken mannelijk, maar zijn eigenlijk geslachtloos en groeien uit schimmels. Hierdoor is het niet mogelijk een geslacht te kiezen bij het maken van een Greenskin.