Sütelkõnd on religioosne ja ''mentaalse treeningu vorm, mis seisneb hõõguvate süte peal paljajalu kõndimises ja selleks valmistumises. Sütelkõndi harrastatakse enamasti kommertsalusel "seminaridena". Seminaris osalejad omandavad intensiivse ettevalmistuse käigus võime vigastamatult üle süte kõndida või tantsida ning seda kogemust hilisemas elus optimaalselt ära kasutada. Iga osaleja töötab juhendaja abiga välja oma isikliku eesmärgi. Õhtul toimub sütelkõnd ise. Ühiselt süüdatakse halgudest suur lõke. Lauldakse näiteks indiaanlaste laule, et tulega kontakti saada ja hirm tule ees võita. Hiljem laotatakse puusöed laiali sõevaibaks, mille pikkus on 5 kuni 9 meetrit. Süte temperatuur on umbes 800 kraadi. Iga osavõtja läheb juuresviibijate kaasaelamisel üle süte. Iga sütelkõndijat jälgitakse keskendunud vaikuses või vaikse laulu saatel. Distantsi läbinule võidakse kärarikkalt tunnustust avaldada. Üle süte minek ei ole kohustuslik. Hirm tulest põletada saada on seesama hirm, mis ei lase meil oma elueesmärke teoks teha. Kes on sütel kõndides oma hirmust jagu saanud, kannab selle kogemuse üle igapäevaellu ning suudab oma vanu käitumisviise muuta ja ise oma elu kujundada. Kõik, mis tulega kokku puutub, muutub. Sütelkõnd võib olla imeilus kogemus ning kaasa tuua kaasa sügavaid kehalisi, emotsionaalseid ja vaimseid muutusi. Sellest saab esimene samm elu muutmisel. Igapäevaelus surutakse hirmud kas alla või lastakse end nendest halvata. Sütelkõnniseminaridel õpitakse hirmu lihtsalt teatavaks võtma, hirmu sõnumit taipama ning tegutsema vastavalt oma eesmärkidele. Osalejad peavad ise otsustama, kas nad kõnnivad üle süte või mitte. Igaüks vastutab enda eest ise. Olles terveks jäädes üle süte kõndinud, teadvustavad nad, et nad igal hetkel vastutavad oma elu eest ega ole väliste asjaolude abitud ohvrid.                      Senine kogemus, et tuli alati põletab, kaotab kehtivuse. Osalejad kogevad, et nad suudavad teha asju, mida nad varem on pidanud täuesti võimatuks. Nii on nad valmis tegema ka teisi näiliselt võimatuid asju hoolimata oma hirmudest, kahtlustest, arvamustest ja kogemustest. Et näiliselt võimatu on saanud võimalikuks, siis tekib uus arusaam oma piiridest, sellest, mida suudetakse, mida mitte. Sellele kogemusele saab toetuda iga kord, kui jõudu, energiat ja eneseusku eriti tarvis läheb. Kokkupuude tulega asetab sütelkõndija vastamisi oma hirmudega ning oma arusaamadega iseendast ja oma elust. Ta avastab oma illusioonid ning kogeb jõuliselt ja rõõmsalt, kes ta tegelikult on. Osaleja kogeb, et ta ei ole väliste olude ega saatuse ohver, vaid elu kujundamine on tema enda võimuses. Seetõttu ta võtab endale vastutuse oma elu eest.     Osaleja avastab, et ta ei ole pelgalt mateeria või saatuse ohver. Ta kogeb, et ta on vaim, kes mateeriat kujundab. Tavaliselt on suur osa inimese energiast ja elujõust hirmude köidikutes. Nad ei usalda olla nii, nagu nad on. Nad kardavad haavata saamist ja teiste reaktsioone. Kogemus, et isegi tuli ei haava, vabastab energia, mis seni ei saanud valla pääseda. Peale selle avastavad osavõtjad, et hirm ei ole lõppkokkuvõttes midagi muud kui energia ning et seda energiat saab iseenda kasuks pöörata. Näiteks saab jääda keskendunult hetkesse,  energiat mõnuga voolata lasta ja jõuliselt tegutseda.       Kõndides üle hõõguvate süte, omandavad osalejad oma eesmärkide saavutamiseks vajalikku energiat, keskendumist, otsustavust ja eneseusaldust. Ühine valmistumine ja intensiivne kogemus, et ühiselt kõnnitakse läbi tule, tekitab ühtekuuluvuse ja osaduse tunde. Efekti annab ka selle tunnistajaks olemine, kuidas teised üle süte kõnnivad. Religioosse sütelkõnni puhul usaldab sütelkõndija end täielikult oma jumaluse või kaitseingli hooleks. Kui tema usk on piisavalt suur, siis kõnnib ta vigastamatult üle süte. Toetuseks kasutatakse religioosseid esemeid ja "preester" kõnnib ees üle süte. Transis sütelkõnni korral on sütelkõndijad muutunud teadvuseseisundis ning kogevad reaalsust teisiti. Neile võib näiteks tunduda, et nad kõnnivad niiskel samblal, mitte hõõguvatel sütel.