Antikinė graikų literatūra – senovės graikų autorių kūriniai, sukurti apie VIII-VII a. pr. m. e. Antikinė literatūra gyvavo apie 1200 metų. Vienas iš antikinės literatūros bruožų – humanizmas, žmogų laikęs pagrindine vertybe, jo gerovę – socialinių institutų vertinimo kriterijumi, o lygybę, teisingumą, žmogiškumą – trokštamais žmonių santykių principais. Graikų literatūrai būdingas saiko jausmas. Atskirdami, apibrėždami, suteikdami kontūrus įvairiems reiškiniams, graikai taip pat turėjo saiką. Jie sugebėjo siekti apibrėžtumo ir aiškumo, to nepabrėždami. Graikijoje, išoriniu literatūros buvimo ženklu laikomas literatūros teorijos, kritikos ir filologijos buvimas. Vidiniu literatūros požymiu laikomas faktas, kad graikų literatūra save suvokia kaip literatūra. Jos kūrėjai jaučiasi esą autoriai. Senovės graikai buvo optimistinių nuostatų tauta, tai rodo besišypsančios, žmogiškos vertės ir pasitikėjimo savo jėgomis kupinos statulos bei visas graikų menas – grožio ir didingumo sintezė. Tarsi to optimizmo simbolis yra graikų pasisveikinimo žodis „Džiaukis!“. Kaip optimistinės jų pasaulėjautos liudijimas yra visų tyrinėtojų pastebimas ir pabrėžiamas varžybų pomėgis. Varžybų Graikijoje būta įvairiausių. Dramaturgai varžėsi dėl geriausios tragedijos ar komedijos, atletai galėjo išmėginti jėgas ketveriose panhelėniškose arba daugybėje savojo polio rengiamų lenktynių, vyko poetų, muzikantų, dailininkų, epo deklamuotojų, chotų, šokėjų konkursai. Mokyklose varžybos buvo laikomos pagrindiniu vaikų švietimo ir lavinimo metodu. Griežtai ir besąlygiškai įstatymui paklūstantys graikai atrodo esą be galo laisvi, o besižavinčiam tobula skulptūra žmogui retai ateina į galvą mintis, kad ji padaryta pagal Polikleito nustatytą kanoną. Graikų pasaulis nedaro rūstaus ir slegiančio įspūdžio. Literatūroje labiau į akis krinta tai, kad rūšies ar žanro rėmai nesukausto reiškinio gyvybės, nepanaikina reiškinių įvairovės. XII-Odisėjoje ir Iliadoje. Manoma, kad Homeras gimė Smirno mieste, Lidijos srityje, Mažojoje Azijoje. Homeras reiškia „neregys“, todėl atsirado legenda, kad poetas buvo aklas. Kita vertus, Homeras taip pat – „įkaitas“ - tai galėjo nurodyti jo socialinę padėtį. Senovės graikai neabejojo, kad Homeras gerai matė. Daugiau nei du šimtus metų jo poemas iš kartos į kartą perduodavo keliaujantys dainiai - aedai. VI amžiuje pr. m. e. Atėnų tirono Pisistrato įsakymu jos buvo pirmą kartą užrašytos. Dar po šimto metų atsirado pirmosios Homero skulptūros. „Teogonijoje“ Hesiodas bando susisteminti graikų mitologiją pasakodamas, kaip atsirado pasaulis, kurie dievai yra vyresni, kurie jaunesni, kokie jų giminystės ryšiai. Daugiau dėmesio poemoje skiriama seniesiems, o ne Olimpo dievams. Kūriniai Nepripažindama jokių kompromisų, maištinga tragedija Prikaltasis Prometėjas jau daugelį metų kviečia kovoti su tironija, despotizmu, savivale. Rašytojas kūrė V a.pr. m. e. pradžioje, kai graikai, sukaupę visas pastangas atremti atėjūnų persų puolimą, buvo kupini vilties, kai demokratiniai poliai augo ir skleidėsi geriausios jų ypatybės. Aischilas dalyvavo visuose trijuose svarbiausiuose graikų karų su persais mūšiuose prie Maratono, Salamino, Platajų, gindamas tėvynės laisvę ir nepriklausomybę. Gyvenimo pabaigoje jis persikėlė į Siciliją ir buvo palaidotas Gelos mieste. Aischilas buvo tikras atėnietis ir svarbiausia savo pareiga laikė patriotinę veiklą.