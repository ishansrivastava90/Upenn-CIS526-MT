Apareix documentat per primera vegada el setembre de 1152 quan Ramon Berenguer IV va fer lliurament de la meitat del terme a Ponç de Regomir. Se li donaven les terres amb l'obligació que edifiqués allà un castell. Una sèrie de problemes que no han quedat gaire clars van fer que en 1154 les terres passessin a les mans de Beltran de Cambrils. El mes de febrer de 1155 li va ser atorgada carta de població per Alfons I qui va reafirmar la donació als de Cambrils amb l'obligació que s'encarreguessin de la repoblació del municipi. Sembla que el municipi o la seva guarnició van tenir gran importància ja que, en 1202, Pere II va sol·licitar l'alcalde de Cambrils que l'ajudés en la defensa d'Alfama. En 1229 part de les tropes de Jaume I va salpar del port de Cambrils, amb rumb a la conquesta de Mallorca. Alguns habitants del poble van participar d'aquesta conquesta així com en la repoblació posterior de València. En el terme municipal s'han trobat diversos restes arqueològiques del període paleolític. També hi ha nombroses restes romanes, com mosaics o ceràmica. També s'han recuperat al mar àmfores d'aquest període. De les antigues muralles que envoltaven la ciutat es conserva la porta, que va ser restaurada el 1932 per Cèsar Martinell. També pot veure's una de les torres, coneguda com a torre de la presó ja que va funcionar com a tal durant un temps. A la zona del port es troba una antiga torre de guaita construïda el 1664. A l'agregat de Vilafortuny es trobava l'església de Santa Maria, citada ja el 1194. L'església original va ser destruïda per atacs de pirates el segle XV. L'arquebisbe Cervantes de Gaeta va autoritzar el 1575 la construcció d'un nou temple, el de Santa Maria del Mas d'en Bosc, que també va ser saquejat pels pirates el 1582 encara que no va ser destruït. Es tracta d'un edifici de petites dimensions amb un petit cementiri. Cambrils celebra la seva festa major el mes de juny, coincidint amb el dia de sant Pere. El setembre se celebra el dia de la Mare de Déu del Camí. A les festes d'hivern es clbra la matança del porc. Durant molts anys les principals activitats econòmiques del municipi van ser la pesca i l'agricultura. Tanmateix, l'apogeu del turisme des de mitjans la dècada dels seixanta han convertit al sector serveis en la principal font d'ingressos de Cambrils. La conjuminació d'aquests dos sectors fa que Cambrils sigui una plaça reconeguda de gastronomia del peix i marisc. No s'ha de confondre amb el municipi de Cambrils de la comarca del Solsonès, ni amb Cabrils al Maresme.
