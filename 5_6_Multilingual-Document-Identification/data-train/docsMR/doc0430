Primele menţiuni istorice despre Stenka Razin apar în anul 1661. El apare pentru prima oară menţionat într-un document în 1661, fiind pe lista componenţilor soliei cazacilor de pe Don plecate să trateze cu calmîcii. În acelaşi an, Razin a făcut un pelerinaj la Mănăstirea Soloveţki de la Marea Albă. Urmează o perioadă de aproximativ şase ani, pentru care nu mai există menţiuni documentare cu privire la Razin. Următoarea menţiune documentară datează din 1667, când Razin este menţionat ca lider al unor briganzi, care-şi aveau cartierul general la Panşinskoie, în zona mlăştinoasă dintre râurilel Tişina şi Ilolia. Razin şi oamenii lui se ocupau cu perceperea unor taxe de protecţie pentru vasele de marfă care navigau pe Volga. Războaiele îndelungate cu Polonia din 1654-1667 şi Suedia din 1656-1658 au dus la înrăutăţirea situaţiei sociale şi economice ale ruşilor. Taxele de tot felul au crescut, aşa cum s-au înmulţit numărul bărbaţilor recrutaţi pentru armată. Numeroşi ţărani, care sperau să scape de povara războiului, au fugit spre sud şi s-au alăturat bandelor de cazaci ai lui Razin. Alături de cazacii lui Razin au venit şi numeroşi supuşi ruşi din clasa de jos, ca şi membri ai unor comunităţi etnice ne-ruse, precum calmîcii, care fugeau de opresiune. Una dintre primele jafuri importante ale lui Razin a fost distrugerea convoiului naval care transporta tezaurul patriarhului Moscovei şi ale unor negustori bogaţi moscoviţi. Razin a navigat mai apoi spre sud la comanda unei flote de 35 de galere, cucerind mai multe fortificaţii şi devastând zona pe care a străbătut-o. La începutul anului 1668, cazacii de sub comanda lui au înfrânt forţele de sub comanda voievodului Iakov Bezobrazov trimise împotriva lui din Astrahan, iar în vara aceluiaşi an, ei au întreprins o expediţie de jaf în Daghestan şi Imperiul Persan, expediţie care a durat opt luni de zile. Razin a traversat Persiei de la Derbend la Baku, a masacrat locuitorii marelui emporium de la Rasht, iar în primăvara anului 1669 şi-a stabilit cartierul general  pe insula Suina, de unde a reuşit în iulie să înfrângă flota persană trimisă împotriva lui. Stenka Razin devenise în acel moment un om puternic, cu care cnejii şi principii din regiune au intrat în tratative. Razin s-a reîntors în august 1669 la Astrahan şi a acceptat o fertă de Alexei Mihailovici. După trei săptămâni de petreceri, Razin a plecat din Astrahan în fruntea cazacilor aflaţi la bordul a tarei sute de barje. Ei aveau ca scop stabilirea unei republici căzăceşti de-a lungul întregului curs al fluviului Volga. Cazacii au cucerit oraşele Samara, dar Simbirsk-ul a reuşit să reziste atacului. Mai mult chiar, apărătorii Simibirskului i-au înfrânt pe asediatori pe 1 şi 4  octombrie, în două bătălii pe malurile râului Sviaga. Razin a fugit de pe câmpul de luptă pe fluviul Volga, lăsându-şi tovarăşii pradă răzbunării trupelor victorioase. Stenka Razin şi fratele lui, Frol Razin, au fost luaţi  prizonieri la Kaganlîk, ultima fortăreaţă pe care au mai controlat-o, şi au fost duşi la Moscova unde au fost torturaţi şi rupţi în patru bucăţi în cadrul unei execuţii publice din Piaţa Roşie. Razin a inspirat un poem simfonic al lui Alexandr Glazunov şi o cantată a lui Şostakovici.