La copertura viene rivista frequentemente, per tenere conto dell'evoluzione del sapere scientifico, determinando continuamente l'ingresso di nuove riviste e la fuoriuscita di riviste già censite. In generale, comunque, il numero di riviste complessivo ed il grado di copertura tendono a crescere. Esempio di calcolo del fattore di impatto di una rivista per il 2008 Nel confronto fra due riviste della stessa categoria tematica, un più alto fattore di impatto per una rivista indica che nel biennio precedente la rivista contiene articoli che nell'anno di calcolo dell'IF sono stati in media più citati dell'altra. Un IF pari a 1 indica che in media c'è stata una citazione nell'anno di riferimento per ogni articolo del biennio precedente. Ovviamente, trattandosi di una media, questo non implica che tutti gli articoli siano stati citati almeno una volta. Il fattore di impatto è stato elaborato nel 1955 da Eugene Garfield, un chimico americano. Secondo l'opinione di Eugene Garfield e di Thomson Reuters stessa, quindi, questa misura deve essere usata in modo prudente per la valutazione di singoli ricercatori in quanto, almeno in parte, discutibile, controversa e soggetta ad abuso. Un'altra incongruenza è relativa alla ampia variazione dell'IF fra le discipline e fra riviste peer-reviewed - premia di solito il ricercatore che pubblica su argomenti che seguono il mainstream e, quindi, con una elevata probabilità di citazione. La rincorsa all'impact factor può quindi vincolare la ricerca a fini differenti da quelli che le sono propri e premiare sempre gli stessi ricercatori o le stesse tradizioni di ricerca a scapito dell'originalità, dell'innovatività e della ricerca su argomenti oggetto di comunità scientifiche meno numerose e con un numero di riviste poco numeroso. In generale l'IF fa parte dei cosiddetti indici scientometrici oggetto di un crescente numero di studi e ricerche i cui limiti e le cui potenzialità sono oggetto della scientometria, una disciplina scientifica -con alcune riviste dedicate- che ha lo scopo di elaborare indici per valutare la ricerca. Attualmente non esiste un metodo matematico generalmente condiviso e valido per la valutazione della ricerca. Molte riviste nuove o "eterodosse" non sono considerate nell'universo e quindi filoni dinamici e innovativi sono meno valutati, dovendosi attendere l'acquisizione di credibilità. Ovviamente di contro c'è la garanzia di antiche riviste di prestigio, che valutano con cura prima di pubblicare, e nonostante questo incorrono talora in sviste. Inoltre, citare un lavoro non implica sempre necessariamente un giudizio di merito di valore sul lavoro stesso. Come per esempio citare un'affermazione errata che si intende correggere, o addirittura citare un'"errata corrige". accessibilità, unita allo straordinario potere dei motori di ricerca, rende sempre più citati gli articoli raggiungibili in internet, che tendono a sfuggire all'universo monitorato ai fini del fattore d'impatto.