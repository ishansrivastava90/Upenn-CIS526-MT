Inteligenţa este facultatea de a descoperi proprietăţile obiectelor şi fenomenelor înconjurătoare, cât şi a relaţiilor dintre acestea, dublată de posibilitatea de a rezolva probleme noi. Inteligenţa unui sistem nu este definită de modul în care este el alcătuit, ci prin modul în care se comportă. Dintre toate aptitudinile omului, caracteristica cea mai specific umană este inteligenţa, dat fiind că transformă omul biologic în homo sapiens. Totuşi, inteligenţa nu este un lucru material, ci un concept abstract, fiind dificil de definit. Putem spune că se analizează manifestările inteligenţei, comportamentele „inteligente", dar nu inteligenţa însăşi. Inteligenţa a fost definită şi studiată de fiecare şcoală psihologică după postulatele generale ale concepţiei despre om. Psihologia inteligenţei este strâns legată de conceptul diferenţelor individuale în privinţa „trăsăturilor" mentale şi a dezvoltării instrumentelor de analiză. De-a lungul istoriei, conceptul de inteligenţă s-a schimbat mult. Primele concepte de supradotare, ca şi primele modele de inteligenţă apar legate de conceptele tradiţionale de genialitate. Modelul Galton abordează tema sub aceeaşi denumire şi se preocupă de aspectele ereditare. Galton atribuia inteligenţei o origine de tip genetic şi ereditar, teorie ce va fi susţinută, deşi ulterior alţi autori îi vor aduce unele nuanţări. Ceea ce definea prin „abilitate naturală" era o abilitate care nu implică doar capacitate, ci şi entuziasm. İn lucrarea sa „Geniul ereditar”, Galton atrage atenţia asupra problemei pe care o reprezintă conturarea caracteristicilor geniale, sugerând că geniul este o caracteristică ce tinde să apară în cadrul aceloraşi familii. Galton a fost printre primii care au anunţat că diferenţele de inteligenţă s-ar putea aprecia prin timpul de reacţie. Modelul lui Francis Galton nu includea nici o formă de măsurare, în afară de luarea în calcul a contribuţiilor pentru societate şi de unele corelaţii antropomorfice, elemente având doar importanţă istorică, puţin valorizate în prezent. Contribuţia lui Galton a fost anecdotică, deoarece prezenta o viziune a genialului în termeni calitativi, iar desenul care legitima caracterul ereditar era foarte puţin adecvat acestui scop, el confundând aspectele ambientale cu cele proprii genetice. Atât acest studiu, cât şi altele din opera sa au arătat lipsa unei rigori teoretice, motivată de absenţa unui model care să le dea sens. Ideile lui Galton au fost discutate în acest secol de Leta S. Hollingworth, în viziunea căreia termenul de eminenţă reprezintă rezultatul caracterului oportun şi al poziţiei în societate, nefiind accesibilă tuturor persoanelor. Dacă acest caracter oportun ar fi determinantul principal al eminenţei, atunci ar trebui ca indivizii care aparţin unor categorii sociale inferioare să nu aibă acces la reuşită, fapt neverificat întrucât oameni de seamă s-au ridicat din clase socio-economice şi culturale defavorizate. În secolul XX au fost efectuate diferite investigaţii asupra inteligenţei, fiecare pornind de la alte concepţii, în funcţie de autorii lor, dintre care unii au fost pionieri în ultimii aniai secolului al XlX-lea. Cele mai relevante contribuţii aduse în acest sens au fost grupate în patru mari teorii, în funcţie de structura inteligenţei. Binet a ajuns la concluzia că la testele care includ teme mai complexe, precum şi la cele care prezintă o asemănare pronunţată cu activităţile mintale din viaţa de zi cu zi se înregistrează rezultate mai bune. Este ciudat că lipsa de sincronicitate în dezvoltarea copilului supradotat a fost mai bine înţeleasă la începutul secolului XX decât în prezent. In orice caz, problemele s-ar ivi din nou în momentul final al dezvoltării intelectuale, scăzând valoarea QI la nişte cifre absurde, dată fiind creşterea liniară a vârstei cronologice, în paralel cu creşterea accelerată invers a vârstei mentale. După Guilford, poziţia primului factor central g variază în funcţie de pachetul de teste. Aşadar, se generau diverse structuri ierarhice în funcţie de datele problemei. Modelul Guilford a avut o influenţă decisivă în definirea supradotării, pe care o caracteriza ca fiind o combinaţie a factorilor ce compun inteligenţa, făcând referiri la diverse tipuri de inteligenţă şi, prin urmare, la diverse tipuri de supradotare. Acest moodel este foarte util, în special când se caută o perspectivă clară asupra aptitudinilor specifice pentru a le lua în calcul în procesul educaţional. Una dintre aceste aptitudini specifice este gândirea creativă, sinonimă cu producţia divergentă. Datorită studiilor lui Guilford, diverşi autori şi-au orientat investigaţiile în câmpul creativităţii şi al subiecţilor cu capacităţi deosebite. Modelele anterioare au dat naştere planurilor ierarhice. Principalii reprezentanţi ai şcolii engleze, ca Burt, Vernon sau Cattell, au ţinut să includă în nivelul superior al ierarhiei factorul g al lui Spearman. În ciuda tuturor criticilor, această abordare a dus la avântul studiilor ulterioare, printre care se află şi cele ale lui Vernon. Adepţii acestor perspective pleacă de la un punct de referinţă mai amplu decât cel al modelelor anterioare. În momentul în care, în SUA, teoria lui Jean Piaget a fost confruntată cu cea a învăţării, s-au descoperit „scăpările" primei teorii şi pe cele din lucrările succesorilor lui Piaget.