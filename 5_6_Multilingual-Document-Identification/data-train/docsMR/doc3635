W latach 1975-1998 miejscowość administracyjnie należała do województwa nowosądeckiego. Obszar moich badań ograniczyłem do okresu między rokiem 1770-1914. W roku 1770 teren powiatu Nowotarskiego zostaje włączony do Węgier i odłączony od Rzeczypospolitej Polskiej. Datą graniczną tejże pracy z niewielkimi wyjątkami staje się roku 1914 – jest to początek walk, które doprowadziły do odzyskania niepodległości. Nazwa Podhale pojawiła się dopiero w połowie XIX wieku, lecz nie określała ona ściśle jakiegoś obszaru geograficznego. Pojęcie Podhala zmieniało się dość często a obecny kształt ustalił się dopiero po zakończeniu II wojny światowej. W tym rozdziale zostały także zarysowane granice wsi Załuczne. Pierwsze wzmianki o miejscowości Załuczne pojawiają się w roku 1604. Wieś powstała samorzutnie przez osadników z okolicznych wsi, którzy na tym obszarze wypasali bydło. Pochodzenie nazwy miejscowości możemy tłumaczyć charakterystycznym przebiegiem drogi ciągnącej się po łuku, biegnącej z Odrowąża do Piekielnika znajdującego w ten czas się już po stronie Węgierskiej, na Orawie. W legendzie mówi się o łucznikach, przebywających po stronie Węgierskiej. Praktycznie od początku powstania wsi pełniła ona funkcje obronną – nadgraniczne Polsko-Węgierskie. Od początku XIX w. gromada posługuje się pieczęcią z herbem. Pieczęć owalna o wymiarach 29 x 35 mm. Prawdziwy rozkwit wieś Załuczne rozpoczyna z nadejściem zaborów i utworzeniem parafii rzymsko-katolickiej z siedzibą w Odrowążu. Dominium Klikuszowa, do którego należała wieś Załuczne, została sprzedana Sebastianowi Stadnikiem. Sprzedaż wsi, które dawniej należały do dóbr królewskich, a na które nowi właściciele narzucili nowe powinności sprzyjała konfliktom i zatargom pomiędzy dworem a chłopami. Swoją pomoc dla parafian w konfliktach z dworem ofiarował miejscowy proboszcz. Ks. Jan Kanty Miś objął probostwo w nowo powstałej parafii w Odrowążu w roku 1839. Motywował on lokalną wspólnotę parafialną do poszerzania horyzontów oraz brał czynny udział w kształceniu dzieci chłopskich. Za jego staraniem powstała w Odrowąż szkoła trywialna. Posługę w charakterze proboszcza w parafii Odrowąż pełnił przeszło 59 lat. Szkoła, która powstała w Odrowążu miała swe wzloty i upadki. Wielką trudnością tejże szkoły było sprowadzenie odpowiednio wykształconej i solidnej kadry naukowej. Szkoła borykała się także z problemami materialnymi, które wynikały przede wszystkim z niechęci chłopów do zawyżonych opłat na rzecz szkoły trywialnej – domagali się oni obniżenia poziomu nauczania do szkoły parafialnej. Ks. Miś stał na straży tego, że dzieci chłopskie muszą być odpowiednio wykształcone i to dzięki jego zaangażowaniu szkoła podnosiła się z upadków. Od sierpnia 1880 r. gromada Załuczne rozpoczęło starania o otwarcie własnej szkoły ludowej. W roku 1891 została otwarto szkolę w miejscowości Załuczne, pierwszym nauczycielem został Julian Kominkowski, ale po roku na posadę nauczyciela zatrudniony został Tytus Mitro. Ostatni rozdział został poświecony osobom, które wpisały się na trwale w historię Podhala a wywodziły się ze wsi Załuczne. Taką postacią jest ks. Wit Maśnicki z Załucznego. Jest do postać, której wiele zawdzięczają nie tylko społeczność wsi Załuczne, ale i wielu górali, a przede wszystkim dzieci, które sobie bardzo umilił. Był on fundatorem kaplicy w rodzinnym Załucznem, domu dla niepełnosprawnych w Odrowążu, oraz miejsca dla uczących się rodaków w Krakowie.