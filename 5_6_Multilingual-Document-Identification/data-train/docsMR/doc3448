La scuola socio-analitica è una scuola innovativa di freudiana. La supremazia, nel corso dell'ultimo secolo e mezzo, è stata spesso attribuita alla componente tecnico-organizzativa, soprattutto grazie al grande sviluppo dei modelli organizzativi derivati dal Taylorismo ed alle sue diverse applicazioni ed evoluzioni. Di contro, la componente umana ha spesso fatto fatica a prevalere, pur avendo avuto al suo fianco paladini autorevoli, primo fra tutti Elton Mayo. I meccanismi operativi sono i meccanismi organizzativi e gestionali che consentono e facilitano il funzionamento della macchina organizzativa e ne determinano le caratteristiche operative. Fanno parte quindi di questa famiglia le procedure, i regolamenti e le disposizioni interne, i sistemi di informatico, i regolamenti e le normative inerenti il compito primario, il sistema di gestione e sviluppo delle risorse umane e il lay out. Clima, cultura e valori sono le componenti sociali del sistema azienda che definiscono gli elementi d'aggregazione, le caratteristiche, le finalità, le regole di comportamento e di relazione dei gruppi e delle persone all'interno dell'organizzazione e verso l'esterno. Le persone sono il patrimonio di risorse umane dell'organizzazione descritto in termini di qualità, quantità, adeguatezza al ruolo, potenzialità di crescita, competenze, professionalità. Il modello dell'azienda come sistema aperto, forte della base teorica costituita dalla teoria dei sistemi, fornisce finalmente un adeguato costrutto concettuale ed una metodologia per la progettazione dei sistemi organizzativi, coinvolgendo contemporaneamente, in modo armonico ed interdipendente, tutte le dimensioni del sistema azienda, in modo tale che non è possibile agire su una o più dimensioni senza influenzare e predeterminare i comportamenti di tutte le altre. Lo sviluppo organizzativo si definisce come una serie d'attività basate sui concetti e metodi della scienza del comportamento, e destinate a rafforzare l'efficienza complessiva e lo stato di salute dell'organizzazione. Temi principali sono l'ambiente organizzativo, lo scambio d'informazioni, la comunicazione, la costituzione di gruppi di lavoro, l'istituzione di rapporti di collaborazione tra unità ed altri temi simili. Una speciale attenzione è rivolta all'individuazione e alla trasformazione dei valori, atteggiamenti, relazioni interpersonali e processi organizzativi. Operare secondo il modello dello sviluppo organizzativo significa progettare, gestire e monitorare l'organizzazione nel continuum temporale nel quale essa si colloca, creando i presupposti perché l'organizzazione stessa sviluppi i propri processi evolutivi nella direzione voluta. Per illustrare meglio questo concetto, si pensi che per lungo tempo, per l'influenza del modello dell'organizzazione scientifica del lavoro, la progettazione organizzativa si era sviluppata con obiettivi e modalità simili a qualsiasi altra attività progettuale, ad esempio, la progettazione di un logiche di efficienza. Lo sviluppo organizzativo genera organizzazioni dinamiche, per le quali la rispondenza alle specifiche di progetto è solo il requisito di base di partenza, la condizione necessaria ma non sufficiente, mentre la vera qualità viene dalla capacità dell'organizzazione stessa di autoaggiornarsi, di mantenere, anzi di accrescere la sua eccellenza sviluppandosi come un organismo vivente che è in grado di apprendere dalle esperienze. Su questo tema, ci sono riferimenti a diverse fonti autorevoli, in modo particolare gli studi sui sistemi viventi di  Bertalanffy  e più recentemente, un importante contributo teorico ci viene dagli studi di  sistemi autopoietici. Queste considerazioni dimostrano che la psicologia del lavoro ha sempre più bisogno di conoscere modelli e costrutti teorici di altre discipline, anche d'origini lontane, per integrare i suoi modelli ed approcci, coerentemente con gli sviluppi dell'epistemologia verso un recupero di quella trasversalità e multidisciplinarità che ha caratterizzato per migliaia di anni la conoscenza umana.