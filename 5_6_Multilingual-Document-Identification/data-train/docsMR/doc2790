Vid Nikdarsit je slovenska pravljica, ki jo je napisal Fran Roš, ilustrirala pa Darinka Pavletič-Lorenčak. Izšla je leta 1976 pri založbi Mladinska knjiga. Mojster Igličnik se ga je razveselil, toda že tretji dan je zmajeval z glavo. Tako se je Vid še isti dan namenil dalje po poti. Kmalu je začutil utrujenost in lakoto. Legel je v travo ob cesti in pojedel kos kruha, ki mu ga je mojster Igličnik dal s seboj. Potem so se mu kar same od sebe zaprle oči. Prebudil se je, ko je moč sonca že pojemala. Spomnil se je, da bi bil zdaj čas, da si najde prenočišče. Iz neke kmečke hiše je stopila drobna ženska. Voščil ji je dober večer in jo vprašal, če bi mogel prenočiti pri njej. Vendar ga je ta zavrnila. Vid Nikdarsit pa se ni zmenil za njene besede. Stopil je v hišo in mirno sedel k mizi. Gospodinja ga je podila ven, nato je vstopil še njen mož. Tudi sam ga je začel poditi, Vid pa je nepremično sedel za mizo. Med prerekanjem je gospodinja na mizo postavila za moža večerjo. Vidu so se zasvetile oči. Hitro je pograbil žlico in začel jesti. Gospodinja in mož sta bila osupla, mož je Vida hotel nagnati. Vendar ravno je gospodinja z moževe postelje odgrnila odejo in Vid je bil že v njej. Prismojenca nista hotela ponoči odgnati od hiše, zato je kmet zlezel v drugo posteljo, gospodinja pa si je morala postlati na tleh. V zgodnjem jutru sta gospodar in žena vstala, oba sta bila jezna na fanta. Nista mu hotela več prizanašati. Kmet je odgrnil odejo in zagrozil Vidu z bičem. Ta se je biča ustrašil, zato je pobegnil iz hiše. Truden se je usedel na kamen in razmišljal, kdaj je nazadnje jedel. Kmalu so se po cesti približali trije veliki vozovi, ki so jih vlekli konji. Na vozovih je sedelo več kmečkih ljudi. Ti so mu prikimali da lahko prisede. Vprašali so ga, kaj počne. Odgovoril je, da so ga z doma poslali po svetu iskat delo. Povabili so ga zraven grabiti listje v gozdu, tako bo lahko tudi jedel. Takoj je privolil, saj ga je pestila velika lakota. Vozovi so s ceste zavili v gozd in se ustavili pod hribom. Ljudje so vzeli grablje, Vid pa se je zleknil po tleh. Vprašali so ga ali jim ne bo pomagal. Izmislil si je, da je pri njih navada, da najprej počivajo, potem šele delajo. Zopet je zaspal, zbudil pa se je v času kosila. Kmeti so mu pustili da poje, vendar pod pogojem, da jim bo po pojedini pomagal. Vid Nikdarsit je kosilo zmazal, vendar namesto da bi odšel delat je posedal. Kmetje so se razjezili in ga z vilami ter grabljami napadli. Ustrašil se je in zbežal kot so ga nesle noge. Premišlejval je, da so ljudje imeli prav. Brez dela ni jela. Brž je odšel do delavnice mojstra Igličnika. Milo ga je prosil, da naj ga vzame nazaj. Obljubil je, da bo pridno delal in manj jedel. Mojster ga je uslišal in mu dal delo. Fant je postal zares priden. Izučil se je obrti in mojster je bil z njim izredno zadovoljen.