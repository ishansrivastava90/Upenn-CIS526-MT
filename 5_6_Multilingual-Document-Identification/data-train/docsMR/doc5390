Tų pačių metų gegužę Vokietija okupavo Norvegiją. 1940 m. pabaigoje „Norsk Hydro“ gavo pirmąjį 500 kg sunkiojo vandens tiekimo užsakymą. Buvo sutarta, kad per 1941 m. „Norsk Hydro“ patieks 1 toną, o per 1942 m. 1,5 t sunkiojo vandens. Taip Vokietija tapo vienintele sunkiojo vandens gamintoja Europoje. JAV ir JK vyriausybės „Norsk Hydro“ objektą Vemorke paskelbė kariniu taikiniu Nr.1. Kadangi sunkiojo vandens gamykla, elektrinė ir vamzdynai, kuriais į elektrinę tekėjo vanduo, buvo gerai saugoma, buvo nuspręsta sklandytuvu atskraidinti desantą, atakuoti Vemorko gamyklą ir ją susprogdinti. Operacija buvo blogai paruoša, be to tą dieną Norvegijoje siautė pūga. Operacija „Naujokas“ prasidėjo 1942 m. Škotijos Viko miesto karinės bazės. Po dviejų dienų vokiečių radijas pranešė, kad sunaikinti du anglų bombonešiai su sklandytuvais. Iš tikrųjų, pirmasis bombonešis dėl blogų oro sąlygų rėžėsi į uolas. Antrasis bombonešis, dėl apledėjimo nutrūkus skaldytuvo trosui, grįžo į bazę, o sklandytuvas nukrito į fiordą. Visi išlikę gyvi kariai buvo suimti, apklausti gestapo ir sušaudyti. Grupė „Tetervinas“liko laukti kito bandymo išlaipinti desantą. Dėl šalčio, visi grupės nariai susirgo, gedo siųstuvas, baigėsi maistas. Žmonės buvo priversti valgyti elninę šiurę. Pirmas bandymas Šiaurės jūros pakrantėje, jį apšaudė ir lėktuvui teko grįžti atgal. Tik vasario 17 d. buvo pradėta ruoštis eilinei operacijai. Norvegija karius pasitiko šalčiais ir sniego pūga, bet visa „Šaulių“ grupė sėkmingai pasiekė žemę netoli Miosvateno ežero. Po paros žygio slidėmis pavyko susijungti su „Tetervino“ grupe, kuri keturis mėnesius praleido plynaukštėje, laukdami operacijos pradžios. Pradėjus kaukti gamyklos pavojaus sirenoms, Riukano rajone buvo paskelbtas pavojus, keliu į gamyklą pradėjo važiuoti viena po kitos mašinos su kareiviais. Bet atsitraukiančių diversantų slidžių pėdsakus greitai užnešė siautusi pūga ir šie sėkmingai pasiekė medžiotojų namelį prie ežero. Kovo 1 d. grupės išsiskyrė. „Šauliai“ per dvi savaites, nučiuožę 400 km, pasiekė Švediją, likusieji toliau sėkmingai dalyvavo norvegų pasipriešinimo judėjime. 1943 m. rugpjūčio mėn. Vemorko gamykla buvo atstatyta ir sustiprinta gamyklos apsauga, todėl naujos diversijos buvo atsisakyta. 1943 m. lapkričio 16 d. 140 sunkiųjų bombonešių B–17 33 min. bombardavo gamyklą. Buvo numesta 711 vnt. 200 kg bombų. Dūmų generatoriaus skleidžiama dūmų užsklanda leido išvengti rimtesnių sugriovimų. Tiesiu pataikymu buvo sugriautas tiltas, 4 bombos pataikė į elektrinę, 2 į elektrolizės cechą. Sunkiojo vandens gamyklos pirmas aukštas nenukentėjo. Žuvo 22 žmonės. Paskutiniai Antrojo pasaulinio karo mėnesiais, išmontuotos Vemorko gamyklos komponentai buvo surasti pietų Vokietijoje. Nors su norvegišku sunkiuoju vandeniu Vokietijos karinė branduolinė programa ir nepasiekė savo tikslo, bet nesėkmingas britų desantas ir sėkmingas norvegų diversantų žygdarbis atliko pagrindinį, slapto karo prieš sunkiojo vandens gamybą, vaidmenį. Šie žmonės tapo nacionaliniais didvyriais.
