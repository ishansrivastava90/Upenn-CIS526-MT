Malajų salyno istorija – daugiatautė Malajų salyne ir Malakos pusiasalyje klestėjusių valstybių istorija, kurią bendrai dalijasi šiuolaikinės valstybės Indonezija, Malaizija, Brunėjus, Filipinai, Singapūras ir Rytų Timoras. Šią istoriją bendrai kūrė įvairios malajų - polineziečių grupės tautos, ir ji atspindi Indonezijos civilizacijos istoriją. Be šių svarbiausių regionų, salyne egzistuoja daugybė periferinių ir buferinių tropinėmis džiunglėmis apaugusių teritorijų, kurios skiria aukščiau minėtus kultūrinius regionus. Jie gyvenami įvairių tautų, kaip, pvz., dajakai, batakai, orang asli ir kt. Balio sala irgi nuo senovės buvo valdoma atskirų valdovų, turėjo savo istoriją. Pirmosios islamo valstybės kūrėsi šiaurės Sumatroje ir Malakos pusiasalyje. Viena pirmųjų buvo Samudera, kurioje formavosi naujoji, islamu paremta malajų salyno kultūra. XVII a. Ačeho sultonatas, ilgai kovojęs su Džiohoro sultonatu, galiausiai įgijo hegemoniją Šiaurės Sumatroje ir Malaizijoje. Yrančio Madžapahito širdyje, Javos saloje nuo XV a. taip pat ėmė rastis musulmoniški sultonatai, tarp kurių svarbiausi buvo javiečių Demakas, sundų Cirebonas bei Bantenas. Jie galutinai sunaikino Madžapahito imperiją. XVII a. Mataramo miesto valdovui Senopati nukariavus savo amžiną priešą – Demako sultonatą, susikūrė Mataramo valstybė. Senopati anūko Angung laikais nukariauta beveik visa Javos sala. Tai buvo stipriausia salyno valstybė. Islamo pirkliams iš Melakos ir Džohoro vykdant nuolatines misijas, XVI a. buvo islamizuojamos Borneo salos šiaurinės pakrantės bei toliau į rytus nutolę salos. Tokiu būdu atsirado Brunėjaus sultonatas, Sulu sultonatas, Magindanao. Tai buvo pirmosios valstybės Filipinų salose, aktyviai prekiavusios su Kinija. Čia išsimėčiusiose salose hegemoniją įgijo Ternato imperija, kontroliuojama keturių valdovų, kurių vyriausias sėdėjo Ternato mieste. Jis buvo tituluojamas Kolano - ma - luku, iš ko greičiausiai ir kilo Molukų salų pavadinimas. Ternatas valdė ne tik Molukų salas, bet ir Rytinį Sulavesį, kontroliavo prekybą su Naująja Gvinėja, Timoru. Salynas, nuo 1602 m. vadintas Nyderlandų Rytų Indija, buvo viena pelningiausių kolonijų, išgarsėjusi dėl prieskonių prekybos. Iki XX a pradžios didžiuma salyno galutinai atsidūrė dviejų Europos valstybių rankose. Tos sritys, kurios buvo užimtos Nyderlandų, davė pradžią Indonezijai, kai tuo tarpu anglų užimtos sritys vėliau gimė kaip Timorą.