La seconda guerra mondiale colpì duramente tutta l'Europa, inclusa l'Italia, e nelle nazioni occupate dalle armate naziste queste si affrontarono crudamente con le forze alleate. Anche i Castelli Romani patirono le sofferenze del conflitto. Una parte della vicenda narrata nel La Storia'' è ambientata o si riferisce ad accadimenti avvenuti in questa zona del Lazio. Gli anglo-americani ormai Alleati avanzarono rapidamente dalle teste di ponte di fuggiti a Brindisi per sottrarsi alla vendetta tedesca, lasciando il Paese e l'esercito privo di una guida. Così si spiega la occupazione tedesca della Capitale. Alle ore 02.45 della notte del 22 gennaio 1944 sbarcò nel porto di Anzio l'avanguardia del VI Corpo d'Armata alleato. A sud e a nord della cittadina crearono altre teste di ponte la III divisione statunitense e la I divisione britannica. L'aviazione alleata effettuò 465 giri di appoggio aereo sulle teste di ponte appena conquistate, cui i tedeschi opposero sei raid di caccia-bombardieri. In nottata erano stati sbarcati circa 36.000 uomini e 3.000 automezzi. I Castelli Romani vissero la prima fase della Battaglia di Anzio come retrovia. Il comando tedesco aveva requisito nel territorio numerosi edifici, sia privati che pubblici, per adibirli ad alloggiamento di militari, ricoveri di materiale e a sede di vari comandi in stretto collegamento con la linea del fronte. Per interrompere, o quanto meno indebolire, questi collegamenti tutta l'area dei castelli Romani fu oggetto di intensi bombardamenti aerei e terrestri fino a quando, uno dopo l'altro, i singoli paesi vennero presi dalle forze anglo-americane. In questa fase, vennero collocate molte delle artiglierie a lungo raggio che dovevano colpire gli alleati ad Anzio, come i due super-cannoni ferroviari Krupp K5 , soprannominati "Anzio Annie" ed "Anzio Express", rimasti indenni per tutta la battaglia, o come i due pezzi d'artiglieria che furono collocati sotto Genzano, sul Colle delle Due Torri, così chiamato per via di due torrioni che vi sorgevano e di cui alla fine del conflitto ne rimase solo mezzo, perché gli alleati riuscirono in un'incursione aerea a colpire questi pezzi. Questi cannoni, già richiamati dalla Tunisia, vennero fatti arrivare in tutta fretta dall'area milanese per essere collocati uno nella galleria di Colle Oliva della linea ferroviaria Roma-Frascati, nei pressi di Villa Senni in territorio di Grottaferrata, l'altro più a nord presso la stazione di Ciampino in territorio di Marino. Questi pezzi d'artiglieria, agilmente trasportabili sulla normale rete ferroviaria, sebbene di notevoli dimensioni e con un peso di circa 218.000 kg, potevano essere piazzati su idonee piattaforme girevoli che garantivano loro particolare libertà di puntamento. Sparavano proiettili convenzionali da circa 255 kg ad una velocità iniziale di 1.128 m/s con una gittata compresa, a seconda del munizionamento, tra i 62 e gli 86 km circa ad una cadenza di tiro di otto colpi l'ora. Chiamati dai tedeschi "Leopold" e "Robert" e soprannominati dagli anglo-americani "Anzio Annie" ed "Anzio Express", martellarono la linea del fronte per circa quattro mesi terrorizzando anche chi veniva semplicemente sorvolato dai loro giganteschi proiettili sibilanti. Questi cannoni non vennero mai individuati dalla ricognizione aerea alleata, sia a causa dell'accurato camuffamento e sia perché i tedeschi li tenevano nascosti in galleria facendoli uscire solo lo stretto tempo necessario a fare fuoco, né furono mai colpiti nei ripetuti bombardamenti che, per altro, sconquassarono i Castelli Romani. I due cannoni, che si erano guadagnati la fama di invulnerabilità, furono nuovamente avviati al Nord dopo lo sfondamento del fronte ma vennero catturati il 7 giugno 1944 dagli americani del 168° Reggimento fanteria della 34a Divisione nei pressi di Civitavecchia e, smontati, furono trasportati negli Stati Uniti per essere studiati.