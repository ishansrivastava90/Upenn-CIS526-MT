Góndor era un reialme Dúnedain fundat per Isildur i Anàrion, fills d'Eléndil, després de la caiguda de Númenor. Àrnor n'era el reialme germà al nord, fundat pel mateix Eléndil. Góndor es troba a l'oest de Mórdor, a la Badia de Belfalas. Juntament amb Àrnor, formen el que es coneix com el Reialme dels Dúnedain a l'exili. Amb la caiguda de Númenor la gent d'Eléndil fou molt ben acollida pels colonitzadors numenoreans precedents, però quan Eléndil reclamà el tron, la gent al nord de l'Ànduin l'acceptà de bon grat, mentre que els nous colons de les terres meridionals el refusaren. Al final de la segona edat, Sauron retornà a Mórdor i llança una guerra contra Góndor. Capturà Minas Ithil i cremà l'arbre blanc, però Isíldur escapà amb la seva família cap a Àrnor, a la recerca d'ajuda, mentre el seu germà Anàrion defensava Góndor. Isíldur tornà a Góndor amb els exèrcits de la Darrera aliança d'homes i elfs, comandats per Gil-Galad i Eléndil, i amb l'objectiu de vèncer Sàuron definitivament. Tot i foragitar Sàuron durant molt temps, aquest tornaria a turmentar els regnes dels descendents de Númenor al llarg de la tercera edat. No obstant, s'obrí un període de pau a Góndor, fins les primeres invasions dels pobles orientals, l'any 492 de la tercera edat. La guerra defensiva culminà amb la victòria gondoreana i la conquesta de terres més enllà de l'Ànduin. A partir d'aleshores, els reis gondoreans s'acomodaren en la defensa dels seus dominis, provocant un lent declivi que duraria fins a 2.000 anys. Tots els senescals governants de Góndor, en prendre possessió del seu càrrec, havien de jurar retornar el tro al seu hereu legítim. Amb els pas del temps però, els senescals consideraren aquest jurament com una simple formalitat. Durant la Guerra de l'Anell, el senescal de Góndor Dénethor II, pare de Bóromir i de Fàramir, refusà retornar el tro al seu hereu legítim Àragorn quan Gàndalf li ho requerí. Però la seva mort significà la fi dels senescals governants de Góndor, atès que Fàramir, el seu successor, reconegué la legitimitat d'Àragorn com a rei i exercí com a Senescal a les ordres del seu rei. Desesperadament, Góndor demanà el suport dels Éotheod, una tribu que vivia a les valls septentrionals de l'Ànduin, sense esperar realment que els missatgers enviats assolissin la seva destinació. Però quan els exèrcits de Góndor es trobaven en una situació crítica, l'arribada del Éohteod capgirà el destí de la batalla dels camp de Celebrant, donant la victòria al bàndol gondoreà. En reconeixement, Góndor oferí als Éotheod els camps de Calenardhon, on establiren el reialme de Rohan, amb Éorl com el seu primer rei. El jurament d'Eorl a Cirion, el Senescal de Góndor, segellà una aliança permanent entre els dos pobles, que seria transcendental en el desenllaç de la guerra de l'anell. Després de la segona i definitiva desfeta de Sáuron, es restaurà la corona de Góndor amb el retorn del rei, i Àragorn II fou coronat com a rei del Regne Reunificat d'Àrnor i Góndor. Fàramir, el darrer descendent dels senescals regents de Góndor fou nomenat senescal de Góndor, si bé no n'exercí la regència, i Príncep d'Ithílien, reconquerida a les forces de Mórdor.