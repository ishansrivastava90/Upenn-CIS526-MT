১৯৯৩ সালের গ্রীষ্মকালে শুঘার্ট, অন্যান্য ডেল্টা ফোর্স সদস্যদের সাথে টাস্ক ফোর্স রেঞ্জারের অংশ হিসেবে সোমালিয়ার অপারেশন গোথিক সার্পেন্টের স্নাইপার টিম লিডার হিসেবে দায়িত্বরত ছিলেন। সেদিন আকাশ থেকে সুপার ৬১ নামের মার্কিন আর্মির একটি ব্ল্যাক হক হেলিকপ্টার ভূমিতে অবস্থিত বাহিনীকে সহায়তা প্রদান করে আসছিলো, যা মিলিশিয়াদের আক্রমণে ভূপাতিত হয়। উদ্ধার কাজে দ্রুত একটি কমব্যাট সার্চ অ্যান্ড রেসকিউ আক্রান্ত স্থানে রওনা হয়। তার কিছুক্ষণ পরে সুপার ৬৪ হেলিকপ্টারটিও ভূপাতিত হয়, কিন্তু এবার ভূমিতে থাকা রেঞ্জাররা সেখানে গিয়ে উদ্ধার কাজ চালাতে সমর্থ ছিলো না, কারণ এইদিদের মিলিশিয়া বাহিনীর কাছ থেকে তাঁরা বড় রকমের বাঁধার সম্মুখীন হচ্ছিলো, ও তাঁরা প্রথম দূর্ঘটনার স্থানে যাওয়ার জন্যও লড়াই করছিলো। শুঘার্ট, তাঁর ডেল্টা স্নাইপারের সহকর্মী গ্যারি গর্ডন ও সার্জেন্ট ফার্স্ট ক্লাস ব্র্যাড হলিংস আকাশ থেকে স্নাইপার সহায়তা প্রদান করে আসছিলেন। ভূমিতে অনেক সংখ্যক সশস্ত্র সোমালি মিলিশিয়ার উপস্থিতি লক্ষ্য করার পরেও গ্যারি গর্ডন নিচে নেমে সুপার ৬৪-এর দূর্ঘটনাস্থলে উদ্ধার কাজ চালানোর জন্য কমান্ড সেন্টারের আবেদন করেন।
