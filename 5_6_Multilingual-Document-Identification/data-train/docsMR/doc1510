Les Espions sono un gruppo che fa musica elettronica, che poco attira Nicola e Dominique, i quali decidono quindi di lasciare la band per creare un proprio gruppo. Nascono così gli Indochine. Il nome deriva dalla passione di Nicola per i romanzi di Marguerite Duras ambientati in Indocina. Nicola non sa suonare nessuno strumento, ma scrive testi. Poiché ama il sassofono, in voga negli anni ottanta, decide di cercare anche un sassofonista per completare il gruppo, e così viene reclutato Dimitri Bodianskin, che al tempo ha solo 17 anni. È il 10 maggio del 1981, data ufficiale della formazione del gruppo. La svolta avviene con l'uscita del loro primo LP, L'Aventurier nel novembre del 1982, pubblicato dalla Clémence Melody e distribuito dalla BMG/Ariola, dal quale sei mesi dopo viene tratto il singolo omonimo, che diventa la hit del 1983 in Francia, vendendo 250.000 copie. L'album contiene anche un'audace cover de L'Opportuniste di Jacques Dutronc, del 1968. Il gruppo si inserisce nel panorama New Wave, e comincia a ricevere consensi anche dalla critica, che ne apprezza le innovazioni tecniche. Sull'onda del successo ottenuto, la casa discografica propone a Nicola di incidere il disco in inglese, ma il cantante si rifiuta per non snaturare il gruppo, ed anche perché non si sente in grado di cantare in un'altra lingua. Sempre in questo periodo Nicola toglie la 's' dal suo nome, dopo che un giornalista aveva sbagliato a riportarlo. Nel 1986 il gruppo, in piena ascesa, registra un live allo Zénith di Parigi. Molti critici li accusano, però, di copiare il gruppo The Cure, e quando nel 1987 gli Indochine, per registrare il loro quarto album 7000 Danses, andranno ad incidere nello stesso studio scelto dal gruppo inglese per l'album Kiss Me, Kiss Me, Kiss Me, la polemica si inasprisce. 7000 Danses non va bene come l'album precedente, vendendo solo 320.000 copie. Nel 1989 il sassofonista Dimitri Bodianskin decide di lasciare il gruppo per stare vicino alla sua famiglia, e gli Indochine ridiventano un trio. Il gruppo torna nel 1993 con l'album Un Jour dans notre Vie, ma il disco non conosce il successo dei precedenti e vende solo 90.000 copie. In questo periodo iniziano a sorgere problemi fra Nicola Sirkis e Dominique Nicolas, che sembrano avere in mente strade diverse per il gruppo. Nonostante gli scarsi risultati, nell'agosto del 1994 gli Indochine richiamano 5000 persone alla Grande Place de Spa in Belgio. Il concerto viene registrato, e ne nasce un live intitolato Radio Indochine, che però non ha fortuna e vende solo 40.000, anche per colpa della scarsa qualità dell'audio. Il titolo è scelto in polemica verso il boicottaggio da parte delle radio francesi, che non trasmettono più i pezzi della band. Nel febbraio 1996 esce la compilation Unita. Sulla copertina c'è la foto di una giovane fan che rappresenta la rinascita, un nuovo punto d'origine del gruppo, un messaggio di apertura alle nuove generazioni. La ragazza si chiama Gwen Blast, ha solo 19 anni, e nel 2003 diventerà la seconda moglie di Nicola. Il 1997 è l'anno dell'uscita di Wax, che vende appena 50.000 copie, ma il tour che ne segue invece va bene, tanto da favorire la registrazione di un altro album live, Indo live, e la realizzazione di un DVD/VHS. Il concerto ripreso viene registrato l'11 maggio a Bruxelles. Sul palco c'è anche Dimitri, con il quale Nicola non ha mai rotto i rapporti, che suona in uno dei nuovi pezzi dell'album, Drugstar. Questo è il primo pezzo degli Indochine che Nicola scrive da solo, sia testo che musica. L'album vende 275.000 copie solo in Francia, e anche il dvd va molto bene. L'album, pubblicato solo nell'agosto del 1999, vende 120.000 copie e viene dedicato a Stéphane. Nicola, rimasto l'unico membro della formazione originale, decide di continuare l'avventura anche in memoria di suo fratello. La band dedica quindi un concerto acustico alla memoria di Stéphane nel giorno del primo anniversario della sua morte. Da questa esperienza nascerà l'idea per l'album acustico Nuits Intimes. Il 2002 è l'anno del rilancio con l'uscita di Paradize, che vende ben 500.000 copie e riporta al successo Nicola Sirkis e gli Indochine. L'album diventa disco dell'anno agli NRJ Music Award e gli Indochine vengono nominati Best French Act agli MTV Europe Music Awards del 2003. Il grande successo discografico è seguito da una grande affluenza di fans, vecchi e nuovi, ai concerti del gruppo, che fa il tutto esaurito in giro per l'Europa. Il tour di A&J, aperto dal concerto del 6 marzo a Montpellier, sarà il più importante fatto dal gruppo, con tre date sold-out a Bercy. Nel Dead or Alive, i cui proventi vengono integralmente devoluti a favore dell'organizzazione. Gli Indochine sono di fatto il primo gruppo francese a suonare allo Stade de France. Il concerto viene aperto dai Wampas e da Miss Kitty. La scenografia è imponente, ci sono cinque maxi schermi e un grande pallone meteostatico che svetta sul palco. All'inizio del concerto sui cinque schermi appaiono i logo dei vecchi tour a partire da Dancetaria, per finire con il Meteor Tour. La prima canzone che infiamma la folla è Go Rimbaud Go. Nicola Sirkis, che festeggia i suoi 30 anni di carriera, visibilmente emozionato, si esibisce con i nuovi pezzi e i cavalli di battaglia davanti a 80.000 persone. Il mese prima del concerto, tramite un sondaggio indetto sul sito ufficiale del gruppo, i fans possono scegliere la canzone che assolutamente deve esserci nella set list. La più votata è She Night di Stéphane Sirkis. Nicola la canta con la voce rotta in ricordo del fratello. Sul palco per la canzone Tes yeux noirs insieme a Nicola ci sono Dimitri con il suo sassofono e Lou Sirkis, la figlia di Stef, alla chitarra. Alla fine del concerto, sotto una pioggia di coriandoli, appare sul pallone meteostatico la scritta "Putain de Public", che affettuosamente è il modo in cui Nicola Sirkis saluta il suo pubblico che gli risponde " Putain de Groupe". L'uscita del DVD del concerto è prevista per il novembre 2010.