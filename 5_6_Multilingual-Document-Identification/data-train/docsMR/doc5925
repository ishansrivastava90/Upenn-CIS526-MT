Pendidikan di Afrika Selatan telah terjejas teruk akibat sistem aparteid yang mendiskriminasikan penduduk dari segi pendidikan. Sewaktu itu, penduduk kulit putih menerima pendidikan yang terbaik tetapi penduduk bukan kulit putih menerima pendidikan yang paling minimal. Di bawah kerajaan kulit hitam yang baru, pengasingan ini telah dimansuhkan dan semua orang tidak kira bangsa dan warna kulit berhak mendapat pendidikan yang sama. Dalam masyarakat Nguni pula, pendidikan adalah berbeza mengikut jantina. Kaum lelakinya diajar kemahiran hidup oleh para cendikiawan berlatarbelakangkan militari, keugamaan dan dari pemimpin politik. Manakala kaum wanita, mendapat pendidikan tentang kemahiran berumahtangga dan pertanian. Pendidikan tradisi semakin pupus selepas abad ke-19 dan 20, apabila polisi kerajaan kulit putih memaksa penduduk dewasa kulit hitam keluar dari perkampungan mereka dan bekerja di lombong dan kawasan industri. Bahasa telah menjadi isu sensitif dalam pendidikan di negara ini. Sekurang-kurangnya dua dozen sekolah Inggeris beroperasi di kawasan pendalaman koloni Cape, tetapi kehadiran sekolah tersebut ditentang oleh bangsa sekolah menengah di bandar-bandar besar. Selepas itu juga, keempat-empat wilayah Afrikaner telah memansuhkan pendaftaran pelajar kulit hitam ke sekolah kerajaan dan mereka boleh belajar di sekolah mubaligh sahaja, dimana guru-gurunya terdiri dari pegawai-pegawai agama. Bahasa Inggeris. Mereka juga menjadikan program Pendidikan Nasional Kristian sebagai falsafah pendidikan negara. Penyokong remaja parti ANC meninggalkan sekolah mereka secara beramai-ramai dan bersumpah  "menjadikan Afrika Selatan negara anarki" kerana mereka menolak sistem pendidikan secara aparteid. Sebahagian daripada mereka meninggalkan negara untuk mendapat latihan ketenteraan di kem-kem anjuran ANC di Angola, Tanzania, atau Timur Eropah. "Kebebasan sebelum pendidikan" menjadi laungan perang mereka. Sekolah-sekolah telah mengalami kerosakaan yang teruk akibat rusuhan yang berlaku pada 1976. Perosak hartabenda awam dan arsonis telah memusnahkan sekolah serta hartabendanya. Malah, pelajar serta guru juga telah diserang dan pentadbir sekolah mempunyai kesukaran untuk meneruskan aktiviti di sekolah. Pendidikan adalah wajib bagi semua kumpulan ras, tetapi pada usia berlainan, dan undang-undang dilaksanakan secara berbeza. Mereka yang berkulit putih diwajibkan menghadiri sekolah antara usia tujuh dan enam belas. Mereka yang berkulit hitam juga diwajibkan menghadiri sekolah antara usia tujuh hingga bersamaan gred tujuh atau usia enam belas tahun, tetapi undang-undang ini kurang dikuatkuasakan dan tidak semua kawasan mempunyai sekolah. Bagi mereka berbangsa Asia dan berwarna, mereka diwajibkan menghadiri sekolah antara usia tujuh dan lima belas. Ketika kerajaan melaksanakan undang-undang 1984 ini, keganasan terbaru meletus sebagai tindak balas kepada pembaharuan perlembagaan terhad yang terus menyingkir penduduk kulit hitam. Akhirnya, kerajaan menyedari hakikat bahawa aparteid tidak mampu bertahan dan pada 1986 Presiden P.W. Botha mengaku bahawa konsep aparteid adalah satu yang sudah "lapuk". Lama-kelamaan jurang perbelanjaan pendidikan antara ras-ras yang berbeda semakin berkurangan dan peraturan aparteid dalam pendidikan turut dilonggarkan.
