Il Q-Tronic, è un tipo di cambio automatico dell'ultima generazione, sviluppato dalla Aisin AW e dal Gruppo Fiat, per equipaggiare le vetture Alfa Romeo. Al pari del Selespeed e dello Sportronic, continua la tradizione Alfa Romeo iniziata nell'ultimo decennio, sullo sviluppo di questi congegni. Il Q-Tronic in particolar modo, prende il posto dello Sportronic, che ha sostituito divenendo disponibile su molti più modelli e beneficiando di una gestione elettronica più precisa, nonché di un numero di funzioni decisamente superiore. Affianca invece, la seconda generazione del cambio Selespeed, ma differentemente dallo Sportronic non è derivato da questo. Il Q-Tronic è disponibile dal Alfa 159, l'Alfa Brera e l'Alfa Spider. Q-Tronic, è il suo nome commerciale, in realtà è identificato con la sigla Aisin AW TF-80SC, ed è un cambio a ruotismi epicicloidali elettroattuato, con convertitore di coppia. La grossa differenza rispetto ad un cambio manuale, ma anche rispetto ad un cambio robotizzato, quale è il Selespeed ed era lo Sportronic, sta proprio nella parte meccanica, che nei dispositivi citati in precedenza era sempre la medesima. Questi infatti sono dei classici cambi meccanici a due alberi, mentre il Q-Tronic essendo un rotismo epicicloidale, non è dotato di alberi, bensì di una serie di ruote dentate solidali tra loro. Questo grazie a dei freni idraulici, che mettendo in comunione i vari ingraggi selezionano ogni volta un differente rapporto di trasmissione. Possono essere realizzati sei rapporti in avanzamento, più quello di retromarcia. La seconda differenza rispetto ai cambi canonici, siano essi manuali che robotizzati, risiede nell'assenza della frizione. Questa infatti è sostituita da un convertitore di coppia, che in realtà svolge lo stesso compito, ma assicura un funzionamento decisamente più progressivo, privilegiando il comfort di marcia senza rinunciare a una guida sportiva. Infatti il rendimento massimo dei convertitori si ha a da regimi di rotazione medi in poi. L'unico punto in comune con i cambi classici, sono gli attuatori. Questi sono di tipo idraulico e vengono comandati dalla centralina elettronica di gestione del cambio. Gli attuatori hanno il compito di movimentare i freni che rendono solidali gli ingranaggi, per cui in funzione del regime di rotazione dl motore, la centralina comanda agli attuatori quali ruote dentate mettere in comunione, così da selezionare il rapporto di trasmissione migliore. La posizione R, indica la funzione Reverse. Consiste nell'innesto della retromarcia. L'altra funzione fondamentale è la D, ossia Drive. Si può dire che questa sia la più importante, perché spostando la leva in posizione D, si affida alla vettura la totale gestione di se stessa per quanto concerne la trasmissione. Questa funzione serve infatti per utilizzare la modalità di cambio automatico, perciò l'auto seleziona il rapporto di trasmissione più appropriato, perciò chi guida deve curarsi solo di gestire acceleratore, freno e sterzo. Su queste vetture infatti, non è presente i pedale della frizione. La quarta funzione è identificata dalla lettera N, cioè Neutral. Con la leva in posizione Neutral, si ottiene lo stesso effetto che si avrebbe in un cambio classico nella posizione di folle. Non esiste dunque collegamento tra trasmissione e motore. La modalità di utilizzo di cambio automatico è definita anche Comfort, perché privilegia una marcia confortevole, anche se si comporta come un cambio autoadattativo, in quanto in funzione della corsa dell'acceleratore e del regime del motore, anticipa o posticipa i cambi marcia, nonché il tempo di innesto. Nonostante il Q-Tronic sia un cambio automatico a tutti gli effetti, l'Alfa Romeo ha voluto render possibile il cambio marcia, direttamente agli utenti. Questo per privilegiare quello che definisce, Cuore Sportivo. La modalità Sequenziale è attuabile attraverso due sistemi di comando, ossia la leva del cambio e un paio di palette poste dietro lo sterzo. Nel primo caso basta spostare la leva verso destra. In questo modo si disabilita la funzione di cambio automatico, perciò sarà il pilota a decidere quando cambiare marcia e quale rapporto innestare. Per innestare un rapporto in progressione, basterà spingere la leva in avanti, ossia verso la plancia, viceversa se si desidera scalare. Ogni volta che si spinge la leva si innesta un diverso rapporto del cambio. Essendo ora un cambio sequenziale, non sarà possibile innestare una marcia in modo non progressivo. Significa che nel caso si volesse scalare direttamente dalla sesta alla quarta ad esempio, non lo si potrebbe fare senza passare prima per la quinta. Lo stesso vale in caso di progressione. Come già avvenuto per il Selespeed, l'Alfa Romeo ha messo a disposizione un secondo metodo per l'utilizzo del cambio sequenziale. Consiste nelle palette poste dietro il volante. È lo stesso sistema utilizzato nelle monoposto di Formula 1, ed è decisamente più sportivo, in quanto non è necessario mollare mai lo sterzo, perciò si ha sempre il pieno controllo della macchina, aumentando dunque anche i livelli di sicurezza. Ogni volta che si preme la leva di destra, si innesta una marcia in progressione, mentre compiendo la stessa manovra sulla leva sinistra si scala una marcia. Oltre alla funzione Comfort e quella Sequenziale, sulle vetture con motori molto potenti ossia il 2.4 JTDm e il 3.2 Q4, sono disponibili le funzioni Sport e Winter. Sono attivabili premendo il tasto D. Premendolo una prima volta si inserisce la funzione Sport. Il cambio funziona sempre in modalità automatica, ma viene attivata una mappa della centralina, studiata per rendere le cambiate più rapide e farle avvenire a regimi di rotazione del motore più alti. In sostanza il cambio privilegia una guida sportiva, anche se comunque non è il pilota deve curarsi delle cambiate. Se si preme più a lungo il tasto D, si attiva la funzione Winter. Questa funzione è molto utile in caso di strada sdrucciolevole, perciò non è studiata per alte andature, bensì in casi estremi come ad esempio strade innevate o fangose, oppure molto bagnate. In questi casi il manto stradale non offre una aderenza ottimale agli pneumatici, dunque il cambio seleziona i rapporti più idonei per riuscire a trasferire la potenza dal motore alle ruote ed evitare pattinamenti delle stesse. Il sofisitcato sistema di gestione elttronica del Q-Tronic, dispone inoltre di sistemi di monitorizzazione del percorso. I principali sono stati definiti Up & Down Slope e Cornering. Il loro scopo è quello di decodificare lo stato della strada che si percorre. In particolare viene rilevata la sua pendenza e la natura dell'asfalto, così da selezionare il rapporto di trasmissione più appropriato per affrontarlo, ma anche il regime di rotazione al quale innestare il rapporto più idoneo.