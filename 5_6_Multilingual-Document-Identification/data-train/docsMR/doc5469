Piramidogłowy nie mówi, lecz od czasu do czasu chrząka i jęczy. Jest bardzo agresywny - zabija zarówno potwory, jak i ludzi. Oprócz tego gwałci brutalnie niektóre stwory, takie jak Manekiny i Lying Creatures. Później, w pokoju nr 307, główny bohater jest świadkiem brutalnego gwałtu dokonywanego przez Piramidogłowego na dwóch manekinach. Przerażony, chowa się w szafie. Po chwili potwór kieruje się ku wyjściu. Jednakże gdy mija szafę, zatrzymuje się i przygląda się jej. James panikuje i strzela kilkakrotnie do potwora, ale naboje odbijają się od hełmu nie czyniąc potworowi krzywdy. Po chwili wahania, Piramidogłowy odchodzi. Kolejne spotkanie Piramidogłowego i Jamesa ma miejsce w Blue Creek Apartments. Gdy James przechodzi przez drzwi wiodące na schody, wpada na Piramidogłowego gwałcącego kolejnego stwora. Bohater próbuje wydostać się drzwiami, którymi wszedł, ale te nie dają się w żaden sposób otworzyć. Piramidogłowy odwraca się i usiłuje zabić Jamesa. Jego ruchy są spowolnione jednak przez Wielki Nóż, który dzierży. Po chwili odzywają się syreny alarmowe i Piramidogłowy schodzi po zalanych schodach i otwiera drzwi, dzięki czemu woda może spłynąć. Po dłuższej nieobecności, Piramidogłowy pojawia się nagle za plecami Jamesa na dachu Brookhaven Hospital. Popycha bohatera, który łamie barierkę i spada na niższe piętro, odnosząc przy tym średnie obrażenia. Piramidogłowy zdaje się chwilowo zrezygnować z dalszego pościgu. Interesującym wydaje się fakt, że pomimo odnoszenia się do Piramidogłowego jako do bossa w grze, tak naprawdę gracz nie musi zazwyczaj atakować potwora. Podczas pierwszej konfrontacji na klatce schodowej, Piramidogłowy odejdzie po jakimś czasie nawet jeśli nie został zraniony. W piwnicy szpitalnej gracz może po prostu biec bez przerwy przed siebie, jednak stawienie czoła potworowi i zranienie go powoduje jego spowolnienie i chwilowe zaprzestanie atakowania Marii, dzięki czemu można ją doprowadzić do windy bez żadnych obrażeń. W labiryncie stwór jest odporny na ataki i raczej należy go unikać. Wyjątkiem jest ostateczne starcie z Piramidogłowymi na poziomach trudności wyższych od łatwego, gdyż w tym wypadku ingerencja gracza jest konieczna. Postacią bardzo przypominającą Piramidogłowego jest Valtiel, który przewija się przez całą grę, zdając się obserwować poczynania głównej bohaterki. Ze stworem z Silent Hill 2 łączy go nie tylko podobny wygląd, ale i zachowania. Postać Butchera, jednego z potworów obecnych w grze, jest odpowiednikiem Piramidogłowego w grze Origins. Piramidogłowy używa Wielkiego Noża, aby rozbić grube stalowe drzwi w czasie nieudanej próby zabicia głównej bohaterki i jej towarzyszki. Jego siła daje się zauważyć, kiedy łapie Annę, trzyma ją w powietrzu tylko jedną ręką, zdziera z niej ubranie, a następnie chwyta ją za klatkę piersiową i zrywa z niej skórę jednym ruchem.
