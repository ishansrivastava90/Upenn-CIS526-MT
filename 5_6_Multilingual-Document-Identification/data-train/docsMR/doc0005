Arıçılıq - məhsullarından faydalanmaq, arıya baxım, bəsləmə, qoruma, onun daha çox səmərə verməsi istiqamətində fəaliyyətdir. Nizami və Xaqani Azərbaycan balını ilhamla tərənnüm etmişlər. Azərbaycanda arıçılığın qədimliyi bir də onunla izah olunur ki, çoxlu yaşayış məntəqələrimiz və yerlər arı və onun məhsullarının adı ilə adlanır. Belə yerlərdən Şahdağ zirvəsindən axıb gələn Arısu  çayını, Gədəbəy rayonlarındakı Arısu, Arıqıran kəndlərini, Ağdərə rayonlarındakı Ballıqayanı, Arıqayasını və s. misal göstərmək olar. Qədim zamanlarda respublikamızda arılar ağac oyuqlarında, kötük tənəklərdə, səbətlərdə və godda saxlanılırdı. Belə bir  vəziyyətdə arılara qulluq etmək və artırmaq böyük çətinlik törədirdi. Azərbaycanda arıçılıq, xüsusilə Sovet hakimiyyəti dövründə inkişaf  etməyə başlamışdır. Əvvəlcə mövcud olan xırda dağınıq  arıçılıq təsərrüfatları kolxoz və sovxozlarda, sonralar isə ixtisaslaşdırılmış iri arçılıq təsərrüfatlarına çevrilmişdir. Hazırda təsərrüfatlarda arı ailələri müasir çoxgövdəli və  yatıq pətəklərdə saxlanılır. Respublikamızın Astara, Şamaxı, Quba, Qusar, Qarabağ, Şəki, Zaqatala, Daşkəsən, Lerik, Lənkəran, Kəlbəcər, Laçın vəs.  rayonlarda arıçılıq yaxşı inkişaf etmişdir. Akademik F. Məlikov adına Azərbaycan Elmi Tədqiqat Heyvandarlıq inistutunda  arıların çoxalması  və saxlanılması, H. Zərdabi adına Gəncə Pedoqoji inistutunun botanika kafedrasında arıçılığın yem bazası öyrənilmişdir. “Şərəf nişanı” ordenli Azərbaycan Elmi Tədqiqat baytarlıq inistutunun arı xəstəliklərini öyrənən laboratoriyasının əməkdaşları respublikamızda arıxanaların bir çox xəstəliklərə görə sağlamaaşdırılması sahəsində xeyli iş görmüşdür. Arıçılıqla təbabəti bir- birinə yaxınlaşdıran amillər arı  məhsullarının, o cümlədən arı zəhəri, arı südü, vərəmum və balın təbabətdə  müxtəlif xəstəliklərin müalicəsindəki uğurlu nəticələridir. Buna  görə də onlarına haqqında bəzi məlumatları oxucuların nəzərinə çatdırmaq  istərdik. Çünki bu məsələ həm arıçıları və həm də təbabət işçilərini çox maraqlandırır. Arı məhsullarının müalicə məqsədilə işlədilməsi  yalnız həkim məsləhəti və nəzarəti altında aparılmalıdır.