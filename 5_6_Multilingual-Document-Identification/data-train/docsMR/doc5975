I Sverige har hon vanligtvis publicerats under namnet Mirakelkvinnan. Wonder Woman var även med i dåtidens stora superhjälteteam Justice Society of America. I slutet av 1960-talet sålde Wonder Woman så dåligt att serietidningen var nära nedläggning. Serieskaparen Mike Sekowsky försatte då Wonder Woman i en situation där hon förlorade sina krafter och fick klara sig på jorden med den kampsport hon lärt sig av mästaren I Ching. Äventyren fick här agentkaraktär och fantasyinslag förekom också. Wonder Woman övergav sin gamla dräkt och identitet och opererade ett tag under namnet Diana Prince i en tajt vit overall. 1973 återgick serien till sina rötter igen efter att försäljningen återhämtat sig. Den här versionen av Wonder Woman är ännu djupare rotad i grekisk mytologi än tidigare med ett rikt persongalleri. Pérez har beskrivit hur han känt sig inspirerad av det korta äventyr med grekiska gudar som han gjort för New Teen Titans och Walt Simonsons prisade "Thor" för Marvel Comics. I Pérez version följer Wonder Woman med Steve Trevor till "Patrikarkatets värld" för att sprida fredsbudskapet. Samtidigt är hon fullt ut en amazonkrigare som inte tvekar att döda om nöden så kräver. En viktig skillnad i den här nya versionen var att Wonder Woman är en relativ nykomling som gör sin debut flera år efter att Batman, Superman och de andra bildade Justice League. I en retcon blev det så Black Canary II som fick ersätta henne som grundare av gruppen. Efter miniserien "Infinite Crisis" gjordes tidslinjen om igen så att Wonder Woman ändå hade varit med och grundat Justice League. På senare år har Wonder Woman återigen tagit upp identiteten Diana Prince och blivit hemlig agent som i en homage till 60-talets tid i vit overall. Från juli 2010, nummer 600 av sitt magasin, har hon en ny superhjältekostym som består av en bodysuit och en jacka. Hon har kvar tiaran och lassot. Wonder Woman har även dykt upp i andra serier publicerade i Sverige. Hon var en fast figur i serien "Lagens Väktare" som publicerades i tidningarna Stålmannen och Gigant under 1960-, 70- och 80-talen. 2001 gjorde serien en kortvarig svensk comeback under originaltiteln "Justice League of America" i den svenska tidningen med samma namn. Här behöll även Wonder Woman sitt originalnamn. 1976–79 spelade Lynda Carter huvudrollen i TV-serien "Wonder Woman". 2009 kom en tecknad långfilm direkt på köpfilm. Wonder Woman har utöver detta förekommit i tecknad form i bland annat den animerade TV-serien "Justice League".
