Na dirko se je prijavilo štiriindvajset mednarodno uveljavljenih dirkačev. Tovarniško moštvo Maserati 8C-2800 za Luigija Fagiolija in Renéja Dreyfusa. To je bil izboljšan dirkalnik Eugeniem Sieno. Z drugim tovrsnim dirkalnikom, le da je bil obarvan modro, je nastopal Philippe Etancelin kot privatnik. Ob šestih dirkalnikih obeh italijanskih konstruktorjev, je bilo na dirki tudi osem Bugattijev. Tovarniško moštvo Bugattija se dirke uradno sicer ni udeležilo, toda oba tovarniška dirkača, Achille Varzi in Louis Chiron, sta na dirki nastopala z izboljšanima dirkalnikoma Bugatti T51 z 2,3 litrskim motorjem. Marcel Lehoux je nastopal z močnejšim dirkalnikom Bugatti T54 z 5,0 litrskim motorjem, kot tudi Jean-Pierre Wimille in Heinrich-Joachim von Morgen. S še dvema dirkalnika T51 sta nastopala Stanisłas Czaykowski in Jean Gaupillat, z dirkalnikom T35B pa Charlie Jellen. Na dirko razreda Voiturette se je prijavilo deset dirkačev, večinoma z Bugattiji. Po prostih treningih sta za favorita za zmago veljala Varzi in Chiron, saj se je izboljšan dirkalnik T51 izkazal za precej hitrejšega od lanskih dirkalnikov T51. Varzi je zanikal, da bi bi njegov dirkalnik kakorkoli izboljšan, glede na lanskega. Wimille in von Morgen sta imela na treningih veliko težav z zanesljivostjo dirkalnikov T54. Dirke se kljub prijavi niso udeležili Clemente Biondetti, Charlie Jellen in Jean d'Hiercourt. Na štartu je povedel Varzi, ki je štartal iz tretje štartne vrste. V drugem delu prvega kroga pa ga je za vodstvo prehitel Lehoux, toda Varzi ga je po krajšem dvoboju že kmalu uspel prehiteti nazaj. Chiron se je prebil na drugo mesto, sledili so jim  Fagioli, Dreyfus, Lehoux in von Morgen. Po petih krogih je še vedno vodil Varzi pred Chironom, ki pa je zaradi dolgega postanka v boksih zaradi težav z vžigom izgubil vse možnosti za zmago. S tem se je na drugo mesto prebil Fagioli, von Morgen pa je v osem krogu opravil postanek v boksih za menjavo pnevmatik, kajti zaradi blokiranja zavor v enem od ovinkov je poškodoval obe levi pnevmatiki. Po desetem krogu je vodil še vedno Varzi, sledili so mu Fagioli, Dreyfus, Lehoux, Etancelin in Siena, von Morgen pa je odstopil zaradi okvare zavor. Dirkalniki T54 so imeli enake zavore kot lažji dirkalniki T51, zato so imeli vsi dirkači s težjim in močnejšim dirkalnikom T54 težave z zavorami. Po koncu petnajstega kroga je vodil Varzi, Fagioli, ki se mu je v zadnjih krogih nekoliko približal, je moral odstopiti zaradi okvare motorja, Dreyfus pa je bil na postanku v boksih za menjavo svečk. S tem se je na drugo mesto ponovno prebil Lehoux, Wimille pa je iz šestega mesta odstopil zaradi pregrevanja motorja in težav z zavorami.