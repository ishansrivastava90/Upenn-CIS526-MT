Victòria dels Àngels es va casar amb Enric Magriñà l'any 1948 i va tenir dos fills, un dels quals la va sobreviure. El 15 de gener de 2005 Victòria dels Àngels va morir a la ciutat de Barcelona a l'edat de 81 anys. El 20 de desembre de 1940 va guanyar el concurs del programa Concursos vivientes de Ràdio Barcelona cantant Mi chiamo Mimì i Un bel dì vedremo. El premi era interpretar La Bohème al Teatre Victòria. Aquest fet va significar l'inici de la carrera concertística de Victòria dels Àngels i la va portar a entrar en contacte amb el conjunt instrumental Ars Musicae que dirigia Josep Maria Lamaña i que treballava especialment el repertori dels segles XII al XVII. Amb ells va debutar el 19 de maig de 1944 al Palau de la Música Catalana. El 13 de gener de 1945 va fer el seu debut al Liceu en el paper de la Comtessa Almaviva a Les noces de Fígaro. Després de guanyar el primer premi al Concurs Internacional de Ginebra l'any 1947, va cantar la Salud a la La vida breve de Manuel de Falla amb la BBC a Londres l'any 1948. L'any Opèra de Faust de Gounod, va debutar a la Scala de Milà, primer amb un recital i, un any més tard, amb Ariadne auf Naxos de Richard Strauss. El 1950 va cantar al Festival de Salzburg i a la Royal Opera House. A partir d'aquest moment, començaria una col·laboració fonamental amb el pianista Gerald Moore. A l'octubre de 1950 Victòria dels Àngels va debutar als Estats Units d'Amèrica amb un recital al Carnegie Hall de Nova York, i al març següent va fer el mateix al Metropolitan Opera, i va cantar amb la companyia ininterrompudament fins el 1961. L'any 1957 va cantar a l'Òpera de l'Estat de Viena. El 1952 va debutar al Teatre Colón de Buenos Aires amb Manon de Massenet i Madama Butterfly'' de Puccini. Va realitzar gires pel Japó, Austràlia, Sudàfrica, Rússia, i tota Europa, debutant a Viena el 1957. Va ser la primera cantant espanyola que va actuar al Festival de Bayreuth, escollida per Wieland Wagner per interpretar, als festivals del 1961 i del 1962, l'Elisabeth de Carmen, Pelléas et Mélisande, Faust, Werther, L'Orfeo, Cavalleria rusticana, La Bohème, Madama Butterfly, Il barbiere di Siviglia, Otello, Tannhäuser, Lohengrin, Ariadne auf Naxos, Der Freischütz o Don Giovanni. Els seus nombrosos enregistraments són considerats una referència indiscutible. A mitjans dels anys 60, la carrera de Victòria dels Àngels es va anar orientant cap a les actuacions concertistes, sobretot amb els lied, oferint recitals antològics per tot el món acompanyada de grans pianistes com Geoffrey Parsons, Alicia de Larrocha, Gonzalo Soriano, Miguel Zanetti i Manuel García Morante. L'any 1982 fou guardonada amb la Medalla d'Or de la Generalitat de Catalunya, i el 1991 fou guardonada amb el Premi Príncep d'Astúries de les Arts, juntament amb Teresa Berganza, Montserrat Caballé, Josep Carreras, Pilar Lorengar, Alfredo Kraus i Plácido Domingo. Va morir a Barcelona el 15 de gener de 2005.