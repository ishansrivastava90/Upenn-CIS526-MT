আদানা তুরস্কের একটি শহর, এটি তুরস্কের কৃষি, বাণিজ্য ও অর্থনীতির অন্যতম প্রধান কেন্দ্রস্থল। আদানা সেয়হান নদীর তীরে অবস্থিত। আদানা প্রদেশের প্রশাসনিক এলাকা হল আদানা শহর। এই শহরের জনসংখ্যা ১.৫ মিলিয়নেরও বেশি। জনসংখ্যার দিক থেকে আদানা তুরস্কের পঞ্চম বৃহত্তম শহর। আদানা-মেরসিন মেট্রোপলিটন এলাকার জনসংখ্যা প্রায় ২.৭৫ মিলিয়ন, এই অঞ্চল পূর্ব থেকে পশ্চিমে প্রায় ১০০ কিলোমিটার পর্যন্ত এবং উত্তর-দক্ষিণে প্রায় ২৫ কিলোমিটার পর্যন্ত বিস্তৃত। মেরসিন, তারসুস আদানা এবং জেয়হান শহর এই অঞ্চলে অবস্থিত। এটি তুরস্কের চতুর্থ বৃহত্তম মেট্রোপলিটন এলাকা এবং দেশটির অন্যতম প্রধান বাণিজ্যিক কেন্দ্র। সুমেরীও সভ্যতার একটি মহাকাব্যে আদানা নামের একটি অঞ্চলের খোঁজ পাওয়া যায়, এছাড়া ইরাকের প্রাচীন মহাকাব্য গিলগামেশেও আদানার উল্লেখ পাওয়া যায় তবে এ সম্বন্ধে তথ্য অত্যন্ত অযথার্থ বলে তা হতে এই শহরকে নিখুঁতভাবে শনাক্ত করা সম্ভব হয় না। হিটিটি জাতির পাথরে খোদাইকৃত লেখা থেকে জানা যায় যে, কিযুওয়াতনা রাজ্যই প্রথম রাজ্য যা আদানাকে শাসন করেছে। ঐ সময়ে আদানার নাম ছিল আদানিয়া এবং এই অঞ্চলের অধিবাসীদের বলা হত দানুনা। ১১৯১-১১৮৯ খ্রিস্টপূর্বে মধ্যে হিটিটিদের সাথে দানুনাদের সংঘররষকালে পশ্চিম বিশ্ব থেকেও হামলা ও অধিক্রম শুরু হয়। এর ফলে একাধিক ছোট রাজ্য এই অঞ্চলের শাসনভার দখল করে। খ্রিস্টপূর্ব ষষ্ঠ শতাব্দীতে ফার্সিরা, ৩৩৩ শতাব্দীতে মহামতি আলেকজান্ডার এই অঞ্চলের শাসনভার দখল করে। আদানার ইতিহাস অন্তর্নিহিতভাবে তারসুসের সাথে সম্পর্কযুক্ত। তাদেরকে মধ্যে প্রায় একই বৈশিষ্ট্যাবলি বিদ্যমান। এই শহর দুইটির মধ্যে দিয়ে সায়হান নদী প্রবাহমান। কালের বিবর্তনে শহর দুইটির নাম পরিবর্তিত হয়েছে। রোমান সাম্রাজ্যের সময় আদানার গুরুত্ব ছিল। এ সময় তারসুস ছিল রোমান সাম্রাজ্যের প্রধান মেট্রোপলিটন এলাকা। বিখ্যাত রাজনৈতিক নেতা পম্পেই এর আমলে আদানা জলদস্যুদের কারাগার হিসেবে ববহৃত হত। এর প্রায় কয়েক শতাব্দী পরে আদানা একটি ছোট রেল-স্টেশন হিসেবে বব্যহৃত হত। ৩৯৫ খ্রিস্টাব্দে রোমান সাম্রাজ্যের বিলুপ্তির পর আদানা বাইজেন্টাইন সাম্রাজ্যের অন্তর্ভুক্ত হয়। ধারণা করা হয় যে রোমান সম্রাট জুলিয়ান দ্য অ্যাপোসটেটের সময়ই আদানার উন্নয়নকর্ম সাধিত হয়। বড় বড় সেতু, রাস্তা, সরকারী দালান, সেচযন্ত্র এবং প্রয়োজনীয় অবকাঠামো নির্মাণের ফলে আদানা এবং জিলিজিয়া এই তুরস্কের সবচেয়ে উন্নত এবং গুরুত্বপূর্ণ নগরে পরিণত হয়।