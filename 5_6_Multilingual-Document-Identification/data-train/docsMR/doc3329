Dahi ingilis humanisti, filosof və dövlət xadimi Tomas Mor həmçinin möhtəşəm şair, 280 latın dilli epiqrammın və bir çox poemanın müəllifi olmuşdur. Morda antik dövrə qarşı məhəbbətin oyanmasında oksfordlu müəllimlər Uilyam Qrocin və Tomas Linakr bir növ muza rolunu oynamışlar.Lakin bu dövrdə nəinki Oksford və Kembric universitetlərində, alim-humanistlərin toplaşdığı şəhərin istənilən küncündə ümumilikdə qədim poeziyanı və məhz latın poeziyasını təkcə sevmir, hətta qədim şairləri təqlid edərək şeirlər belə bəstələyirdilər. Mor dövrünə görə təhsil almaq çətin olmasına rəğmən qədim latın və yunan dillərini mükəmməl bilirdi. Artıq 1505-ci ildə Mor Roterdamlı Erazmla birlikdə Lukiandan ilk tərcüməsini edir hansı ki, bu əsər bir ildən sonra Parisdə çapdan çıxır.Mor bu dövrlərdə həmçinin yunan dilini və poetikasını dərindən öyrənməyə maraq göstərir hətta özəl müəllimlə də çalışır.Mor Lili ilə birlikdə “Progimnasmata” əsərində etdiyi yunan epiqrammlarının tərcüməsində bu haqda qeyd etmişdir.Onun bu tərcüməçilik fəaliyyəti çox güman ki,1503-1504-cü illərə aid edilir.Mor mənbə kimi Yunan antologiyasından yararlanmışdır. Mor epiqrammlarının tarixi dəqiq məlum deyildir.Lakin onun Ulrix fon Güttenə yazdığı məktubundakı fikirlər Morun əsərlərini cavanlığında yazdığını göstərir.Mor poeziyasının tətqiqatçılarından Bredner və Linç haqlı olaraq məktubda çoxlu sayda ümumi mövzulara toxunulduğunu və tarixi aydınlaşdırmaq üçün dəqiq hadisə və tarixi şəraitdən bəhs edilmədiyini qeyd edirlər.Lakin bununla bərabər “Progimnasmata”dan olan bəzi nümunələrdə 1509-cu ildən sonrakı dövrün izlərini aşkar etmişlər. Çox güman ki,antologiyadan tərcümə edilmiş epiqrammların çoxu “Progimnasmata”nın yazıldığı dövrlə səsləşir amma orijinal şeirlərin əksəriyyəti 1509-1516-cı illəri əhatə edir. T.Mor özü epiqrammları haqqında ilk dəfə Erazma 1516-cı ildə “Utopiya”əsərinin əlyazması ilə göndərdiyi məktubunda qeyd etmişdir.Morun 1497-ci ildə ölmüş Henrix Abinqdona yazdığı epitafiyasını onun ilk epiqramması saymaq olar. Morun digərlərindən çox qiymətləndirdiyi antik dövr epiqrammatistləri bunlar idi.O, Mirinodan,Nikarhadan Aqofiya Sxolastikanın,Simonidin,Platonun,Anitanın,Iskəndəriyyəli Leonidin,Anakreontun,Menandrın,Mimnermin,Misirli Yulianınsa ayrıca epiqrammlarını tərcümə etmişdir.Adını çəkdiyimiz bu epiqrammatistlər qismən tanınmış və ya tanınmamışlar idi. 100-dən artıq tərcümə olunmuş epiqrammın tərkibi yunan epiqrammının əsli hesab olunur və onlar olduqca rəngarəngdir.Morun özünün 160-dan çox epiqrammları tematikanın rəngarəngliyi baxımından heç də geri qalmır.XVI-cı əsrin əvvəli İngiltərə üçün onlar sözün əsl mənasında olduqca aktualdır.Burada şair-Mor bizi süjetlərin çoxluğu ilə heyrətə gətirir.Qədim epiqrammların ənənəvi motivləri əsasında ömrün qısalığı haqqında düşüncələr, pis həkim və qadınlarlara qarşı satiralar, cahil və acizləri məzəmmət, kasıb və varlıların həyatının müqayisəsi haqqında mövzular dayanır. Morun poeziyasında idarəetməyə və idarəçiliyə həsr olunmuş 23 epiqramm əsas yer tutur. Çünki,bu mövzu Mor və onun dostları ____ humanistlər üçün önəmli bir məsələ idi.Səbəbsə onların mükəmməl kökmdar görmək istəmələrindən irəli gəlirdi. Aydındır ki,Mor, Erazm və onların həmfikirləri bu baxımdan VIII Henrixə böyük ümidlər bəsləyirdilər.O,epiqrammlarının birində VIII Henrixin taxta çıxması münasibətilə onu həmin epiqrammda mədh etməkdən çəkinməmiş, Henrixin hakimiyyətə gəlişini “köləliyin sonu” və “azadlığın başlanğıcı” adlandırmış,VII Henrixin dövrünü çəkinmədən qanunsuzluq və terrorun baş alıb getdiyi dövr kimi qeyd etmişdir. Ədalətli hökmdar sualı Erazmın traktatlarında da əsas mövzulardandır. Bura “Xristian hökmdar”,”Dünyanın şikayəti” və “Səfehliyin tərifi” əsərlərini aid edə bilərik. Mor epiqrammlardan əlavə “Utopiya”əsərində də bu problemə toxunmuşdur. Mor epiqrammatist kimi epiqrammlarında daha çox radikal mövqe tutur, nəinki “Utopiya” əsərində.Həm Morun,Həm də Erazmın fikrinə görə ədalətli hökmdar qanunla sülh və müharibələri idarə etməli, ya da Mora görə xalq öz iradəsiylə hakimiyyəti hökmdara verməli, ya da ondan azad etməlidir.Xalqın iradəsiylə hökmdarın seçilməsi məsələsini Mor VII Henrixin dövründə parlamentdə fəaliyyəti zamanı reallaşdırmağa çalışmışdır. Morun tərcümələrinin böyük əksəriyyəti original əsərlərə çox yaxındır. Yunan epiqrammlarından edilmiş tərcümələrdə o, hətta şeir ölçülərinə də riayət edir.Lakin fərqlərə də təsadüf edilir. Məsələn, Anekreontun 71-ci epiqrammında Mor yamb şeir tərzi əvəzinə xoriyamb işlətmişdir.Morun öz epiqrammlarının ilk nəşri də diqqəti cəlb edir.Onun ilk epiqrammı 1518-ci ilin martında Bazeldə Roterdamlı Erazmın dostu mətbəəçi İohann Frobenin məətbəsində nəşr olunmuşdur. Tomas Mor poeziyası XVI əsr latın dilli humanist poeziyanın başlanğıcını qoydu.Morun “Utopiya” əsəri ilə Erazmın “Sadə danışıq” əsəri ideya cəhətdən olduqca yaxındır. Onlar cəmiyyətdə reformasiya dövründə yüksək humanist ideyaları tərənnüm edirdilər. Müasir ingilis drammaturqu Robert Bolt öz pyesini Mora həsr edərək onu “Hər dövrün adamı” adlandırmışdır.