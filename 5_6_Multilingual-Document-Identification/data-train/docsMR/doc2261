При наличието на определени характеристики при участие в хазарт, медицината приема съществуването на психично разстройство. При зависимите от хазарт по-често в сравнение с останалото население се откриват и други психични заболявания. Както и при химичните зависимости, съществуват форми на лечение, при които се комбинират различни подходи на медицината и психологията. Подобно на лечението на алкохолната зависимост, и тук за поддържане на постигнатото успех имат клубовете на анонимните зависими към хазарт. Хазартната зависимост е свързана с дезадаптивно поведение, толеранс, абстинентни симптоми. Все по-големите залози водят до все по-големи загуби и накрая дори до презадлъжняване. Хазартната зависимост кара много хора да извършват престъпления, да крадат или да вземат назаем пари от роднини и пр. Според някои учени главният мозък на човек, пристрастен към хазартни игри, има същите неврофизиологични особености като този на наркомана. Според други това е на първо място социален, а не физиологичен проблем. Не е доказано "мекият хазарт" - тотото, лотарията и телевизионните игри да води до пристрастяване. Чрез компютърни игри може обаче да се развиве хазартна зависимост, тъй като, подобно на хазарта, те изкривявт реалността към положителното илюзорно усещане. В България помощ оказва Национален център по наркомании. Друга възможност за лечение на хазартна зависимост е в психиатричните клиники. В началото на 2006 г. специалисти в България по този тип са все още недостатъчни. , все още няма групи като " Анонимни зависими към хазарт".