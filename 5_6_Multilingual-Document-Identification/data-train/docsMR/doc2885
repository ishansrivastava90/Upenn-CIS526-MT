thumb Ylläpitäjät ovat Wikipedian käyttäjiä, joilla on valtuudet poistaa ja suojata artikkeleita, palauttaa poistettuja sivuja, estää häiriköiviä käyttäjiä muokkaamasta, muokata järjestelmäviestejä sekä myöntää palautusoikeudet käyttäjälle. Yhteisö myöntää ylläpitäjän muokkausoikeudet ehdotuksen ja äänestyksen kautta. Oikeudet myönnetään määräämättömäksi ajaksi, mutta yhteisö voi myös äänestää oikeuksien poistosta. Oikeuksista voi myös luopua vapaaehtoisesti. Käyttämättömät ylläpito-oikeudet poistetaan määräajan kuluttua rutiininomaisesti. Ylläpitäjyyden muuttamista määräaikaiseksi on ehdotettu useita kertoja, mutta se ei äänestyksissä ole saavuttanut riittävää kannatusta. Ylläpitäjäoikeudet ovat tekninen työkalu ja antavat oikeuden käyttää ylläpitäjille varattuja toimintoja käytäntöjen mukaisesti. Ylläpitäjän oikeudet eivät itsessään kuvasta Wikipedian yhteisössä saavutettua statusta tai auktoriteettia, mutta ne voivat väärissä käsissä olla erittäin haitallinen työkalu. Tämän vuoksi yhteisö yleensä valitsee ylläpitäjiksi käyttäjiä, joilla se katsoo olevan riittävästi kokemusta Wikipedian käytännöistä ja toiminnasta ja jotka ovat osoittaneet luotettavuutensa yhteisölle. Suomenkielisessä Wikipediassa on tällä hetkellä  ylläpitäjää. Ylläpitäjän oikeuksien poistosta voi tehdä ehdotuksen. Ylläpitäjän oikeudet voidaan poistaa myös ylläpitäjän omasta pyynnöstä. Ylläpito-oikeudet poistetaan mikäli ylläpitäjille rajoitettuja toimintoja ei ole lainkaan käytetty vuoteen. Perustelluista syistä tästä säännöstä voidaan kuitenkin joustaa. Perusteltuja syitä katsotaan olevan muun muassa työhön ja opiskeluun liittyvä pidempiaikainen oleskelu ulkomailla, onnettomuus tai sairaus. Ylläpitäjäksi voi pyrkiä käyttäjä, joka on ollut Wikipediassa jo jonkin aikaa aktiivinen ja siten tunnettu yhteisön jäsen. Käyttäjä voi asettua ehdokkaaksi itse tai toisen Wikipedian käyttäjän ehdotuksen kautta. Ylläpitäjäehdokkaita arvioitaessa on hyvä tutustua ehdokkaan käyttäjäsivulta työkalut-valikosta löytyvään "Käyttäjän muokkaukset" -linkkiin ja tutkia millaisia muutoksia käyttäjä on tehnyt. Yleensä ehdokkailta oletetaan Wikipedian käytäntöjen tuntemista ja niiden noudattamista sekä vähintään muutaman kuukauden kestänyttä aktiivista toimintaa. Ennen toisen käyttäjän asettamista ehdolle on hyvien tapojen mukaista pyytää tältä suostumus ehdokkaaksi. Äänestäminen tapahtuu lisäämällä oma allekirjoitus mahdollisine perusteluineen asiaankuuluvan otsikon alle. Anonyymit käyttäjät eivät voi äänestää eivätkä nimittää ehdokkaita, mutta he voivat kommentoida. Olisi suotavaa, että äänet perusteltaisiin, etenkin vastustavat ja tyhjät äänet. Tämä voi auttaa ehdokasta ja muita äänestäjiä. Jos haluat esittää lisäkysymyksiä ylläpitäjäehdokkaalle, voit lisätä ne "Kysymyksiä ylläpitäjäehdokkaalle" -osion loppuun. Muista myös allekirjoittaa kysymyksesi. Äänestystä koskevat yleiset säännöt. Kunkin ehdokkaan äänestys kestää kaksi viikkoa. Mikäli käyttäjä saa äänestyksessä vähintään  prosentin kannatuksen, käyttäjä hyväksytään ylläpitäjäksi. Äänestyksessä hävinnyt käyttäjä voi pyrkiä uudelleen ylläpitäjäksi kolmen kuukauden kuluttua.