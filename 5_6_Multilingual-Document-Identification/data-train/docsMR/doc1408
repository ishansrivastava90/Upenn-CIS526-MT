Jako inwalida, do Legionów już nie wrócił, ale wstąpił do P.O.W. – gdzie działał jako instruktor w powiecie Łukowskim, a 11 listopada 1918 r. brał udział w rozbrajaniu Niemców w Łukowie. Po odzyskaniu niepodległości – rozkazem L.73 Dowództwa Baonu Zapasowego 22 Pułku Piechoty., z dnia 1.05.1919 r. – po odjeździe ppor. E. Kwiatkowskiego – powierzone zostało mu dowództwo Kompanii garnizonowej w Łukowie. Kompania ta stała się zaczątkiem późniejszego 22 p.p. stacjonującego w okresie międzywojennym w Siedlcach. Pracę zawodową w służbie cywilnej rozpoczął jeszcze w 1918 r., w Sekcji gospodarczej Rady Powiatowej Łukowskiej od dnia 15.07.1918 r., do dnia 10.11.1918 r. Po przeniesieniu się do Siedlec rozpoczął pracę w Inspektoracie Szkolnym jako etatowy sekretarz. Pracował tutaj od 20.08.1919 r. do końca lutego 1929 r. Jednocześnie przez szereg lat był wybierany – decyzją Kuratorium Okręgu Szkolnego Lubelskiego – członkiem Rady Szkolnej Miejskiej i Powiatowej w Siedlcach. W okresie od 1.03.1929 r. do końca lutego 1931 r. pełnił funkcję ławnika Magistratu miasta Siedlec, a od dnia 1.03.1931 r. do dnia 30.09.1939 r. był wiceprezydentem Siedlec. W okresie swej pracy w Magistracie przyczynił się w znacznym stopnia do pobudowania w Siedlcach pięciu budynków szkół powszechnych, do zorganizowania Ośrodka dożywiania dzieci robotniczych, był inicjatorem i organizatorem Osiedla Robotniczego, na którym pobudowano 17 domów bliźniaczych mieszkalnych i Dom Ludowy dla robotników. Z jego inicjatywy wybudowano w Siedlcach wodociągi miejskie i rozbudowano sieć kanalizacyjną. We wrześniu 1939 r. nie opuścił miasta i pozostał na stanowisku. Hitlerowcy po wkroczeniu we wrześniu do Siedlec ustanowili we władzach miejskich komisarza – Niemca, zatrzymując na dotychczasowych stanowiskach pracowników Zarządu Miejskiego i wydając im zaświadczenie pracy. Po inwazji sowieckiej na Polskę, Niemcy wycofali się z Siedlec, a na ich miejsce wkroczyły wojska sowieckie. Sowieci w początkach października 1939 r. wycofali się z miasta zabierając jednak ze sobą kierowniczych pracowników magistratu, jak również inne osoby przebywające w tym czasie na konferencji w urzędzie. Cała grupa zostaje wywieziona do Ostaszkowa. W Ostaszkowie był krótko, a następnie został skierowany razem z kilkoma innymi osobami z Siedlec, do pracy w Fabryce Urządzeń Rolniczych w Kozielsku. Po powrocie był przesłuchiwany przez gestapo. Z dniem 1 marca 1941 r. powołany został z powrotem na swoje dawne stanowisko, a od dnia 11.07.1942 r. do dnia 31.03.1943 r. pełnił obowiązki burmistrza m. Siedlec. Włączył się też od razu do pracy w Związku Walki Zbrojnej – pseudonim "Szpak". W swoim gabinecie prowadził rozdział prasy podziemnej. Współpracował bezpośrednio z dr Zygmuntem Niepokojem – pseud. "Norwid". dr Mieczysławem Piotrowskim – dyrektorem Szpitala Miejskiego inż. Franciszkiem Smacznym – pseud. "Zawir", z nauczycielem Janem Gunią – pseud. "Siwy", Bronisławem Misińskim – pseud. "Wir". Po krótkim przetrzymaniu w więzieniu siedleckim, został wysłany na niemieckiego obozu koncentracyjnego numer obozowy 121675. Od 24.11.1945 r. został mianowany pełnomocnikiem powstania warszawskiego, który po kapitulacji powstania wywieziony został do obozu w Sandbostel, a następnie do Hamburga, gdzie zginął podczas bombardowania dnia 22.03.1945 r). W PCK oddał się intensywnej pracy społecznej i charytatywnej, m.in. zorganizował w Karpaczu sanatorium leczniczo-wypoczynkowe dla ofiar obozów hitlerowskich, zainicjował akcję dożywiania młodzieży szkolnej, zorganizował dziesiątki Kół Młodzieży PCK, rozszerzył akcję opieki nad repatriantami, organizował kolonie dla dzieci Warszawy i powiatu sandomierskiego, opracował plan organizacji gminnych stacji sanitarnych. Wystąpił do Zarządu Głównego PCK z projektem zorganizowania planowej walki z gruźlicą pod naukowym kierownictwem prof. dr Zdzisława Skibińskiego. W tym celu. zaprojektowano zorganizowanie we Wrocławiu Poradni Przeciwgruźliczej i Szpitala Chorób Płucnych, oraz Prewentorium dla dzieci w Dublanach, Szpitala – sanatorium w Agnieszkowie pow. Jelenia Góra i Sanatorium Leczniczego w Karpaczu. Na odcinku walki a chorobami wenerycznymi, PCK zorganizowało poradnię oraz Oddział Weneryczny. Akcja przygotowania wykwalifikowanych kadr pracowników sanitarnych przybrała konkretne formy przez zorganizowanie szeregu kursów kształcenia pogotowia sanitarnego i ratowników. Tak rozpoczęły się szykany władzy ludowej wobec Stanisława Zdanowskiego. Z dniem 1.08.1947 r. rozpoczął pracę w Izbie Rzemieślniczej we Wrocławiu, najpierw w charakterze Naczelnika Wydziału, a później Głównego Księgowego. Na własną prośbę zwolnił się 31 maja 1955 r. Do pracy w Zakładzie Doskonalenia Rzemiosła przeszedł z dniem 1.06.1955 r., na stanowisko Głównego Księgowego. Ze względu na zły stan zdrowia zrezygnował z pracy w czerwcu 1956 r. i objął kierownictwo Ośrodka Rzemiosł Budowlanych, a później Ośrodka Szkolenia Kadr Budowlanych. W Zakładzie Doskonalenia Zawodowego pracował do 31.01.1966 r., t.j. do przejścia na emeryturę. Zmarł nagle we Wrocławiu 26 listopada 1966 r., przeżywszy 67 lat. Pochowany w grobie rodzinnym w Siedlcach przy ul. Cmentarnej.