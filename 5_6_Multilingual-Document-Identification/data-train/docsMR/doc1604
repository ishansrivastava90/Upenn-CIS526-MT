Στον σημερινό κόσμο της ταχύτητας, στον οποίο για κάθε τεχνικό πρόβλημα φαίνεται να υπάρχει η τέλεια λύση, ολοένα και περισσότεροι άνθρωποι προβληματίζονται για την διατήρηση των φυσικών πηγών ενέργειας, για την ανανέωση των πρώτων υλών και για προϊόντα φιλικά προς το ενέργειας και στις υγιεινές τροφές, αλλά και στο ατομικό περιβάλλον των ανθρώπων, στον χώρο, που ζουν, κινούνται και εργάζονται. Τα σύγχρονα οικοδομικά υλικά δεν είναι πάντοτε συμβατά με το ανθρώπινο βιολογικό σύστημα. Αν  σταθούμε λίγο μπροστά στα έργα των μεγάλων ζωγράφων της αναγέννησης ή και παλαιότερα, θα απορήσουμε με το πόσο καλά διατηρημένα είναι μέχρι τις μέρες μας. Τα έργα του Ρέμπραντ, του Βαν Γκογκ και άλλα αριστουργήματα των κορυφαίων ζωγράφων του κόσμου, είναι ζωγραφισμένα με χρώματα λινελαίου. Το λινέλαιο προερχόταν από την σύνθλιψη λιναρόσπορου και ήταν αυτό το ίδιο, που χρησιμοποιούσαν και στην μαγειρική. Μέχρι σήμερα θαυμάζουμε έπιπλα - αντίκες του περασμένου αιώνα και παλαιότερα, μοναδικά χειροποίητα κομμάτια, κάθε ένα ξεχωριστό σε ποιότητα και εμφάνιση, που διατήρησαν την αρχική τους ομορφιά χάρη στο κερί μέλισσας, που ήταν το παραδοσιακό προϊόν για στίλβωμα, γνωστό από την αρχαιότητα.  Χρειάζονται 50 ημέρες και 30.000 μέλισσες για να φτιάξουν 270 γραμμάρια κερί, όμως όλο και περισσότεροι άνθρωποι ξαναγυρίζουν σήμερα σε αυτό το πολύτιμο φυσικό υλικό, που τρέφει και διατηρεί ζωντανό το ξύλο, αφήνοντάς το να αναπνέει. Αυτά τα ευρήματα ωθούν κάθε μέρα περισσότερους καταναλωτές στην αναζήτηση των λεγόμενων φιλικών υλικών, κατά προτεραιότητα για τα παιδικά δωμάτια, έπιπλα και παιχνίδια.   Στην Ευρώπη έχουν θεσπισθεί ειδικές διατάξεις, σύμφωνα με τις οποίες μόνο τα χρώματα, σύμφωνα με την προδιαγραφή DIN EN 71/3, θεωρούνται κατάλληλα για χρήση σε παιχνίδια, παιδικά έπιπλα, καθώς και για επαφή με τα τρόφιμα. Τα προϊόντα αυτά φέρουν ειδικό σήμα, για να αναγνωρίζονται εύκολα από τον μέσο καταναλωτή. Η Ευρωπαϊκή νομοθεσία, που αφορά στην προστασία του καταναλωτή, τείνει να εφαρμοσθεί και στον Ελληνικό χώρο, με αποτέλεσμα, να βλέπουμε σήμερα σε προϊόντα βαφής προειδοποιητικές ενδείξεις του τύπου «προκαλεί στειρότητα» κ.ά., που, αν μη τι άλλο, προκαλούν σκεπτικισμό. Οι βιομηχανίες χρωμάτων, κάτω από την συνεχώς αυξανόμενη πίεση των καταναλωτών για προϊόντα φιλικά προς τον άνθρωπο και το περιβάλλον, προχώρησαν στην παραγωγή χρωμάτων και βερνικιών "ήπιας χημείας", τα λεγόμενα υδατοδιαλυτά - οικολογικά προϊόντα. Τα προϊόντα αυτά χρησιμοποιούν ως διαλύτη το νερό και έτσι υπερέχουν σημαντικά, εν τούτοις αντιμετωπίσθηκαν από τους επαγγελματίες του κλάδου οικοδομών ως υποδεέστερα «ποιοτικά» Πέρα, όμως, από την όποια προκατάληψη, η παραγωγή υδατοδιαλυτών χρωμάτων και βερνικιών ήταν ένα σημαντικό βήμα, γιατί παραμέρισε τους επικίνδυνους διαλύτες και τα προϊόντα έγιναν αποδεκτά με ανακούφιση από τους συνειδητοποιημένους καταναλωτές.  Όμως, στην πορεία φάνηκε ότι πάρα πολλά από αυτά περιέχουν συνθετικές πρώτες ύλες, δηλαδή πρώτες ύλες που παράγονται με τεχνητό τρόπο.