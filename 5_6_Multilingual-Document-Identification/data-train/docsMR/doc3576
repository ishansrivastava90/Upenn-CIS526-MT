Velikost a členění domu záviselo na postavení rodiny v staroegyptské společnosti. Druhý urbanistický typ - plánovitě budovaná sídla, z nichž známe Lahún, Achetaton nebo Dér el-Medínu, měla pravidelnější, často pravoúhlý půdorys, zároveň se však v nich zřetelněji projevovala sociální příslušnost jejich obyvatel. Například město Achetaton obsahovala velké chrámy, budovy úředníků, obrovské zahrady ve kterých byly bazény s rybami a vodními rostlinami. V zadní části zahrady stála na podezdívce vlastní rezidence, do níž vedlo schodiště a honosné sloupové průčelí. Vestibulem se vstupovalo do recepčního sálu. Tento rozlehlý, k severu orientovaný prostor zakrýval plochý strop, podpíraný čtyřmi až dvanácti dřevěnými sloupy o výšce přes tři metry. Omítku stěn pokrýval bílý štuk s malovanými rostlinnými, zvířecími a geometrickými motivy. Vzduch odváděla vysoko ve zdech malá okna, která umožňovala větrání, ale chránila před přímými paprsky pálícího slunce. Uprostřed místnosti bylo do podlahy, dlážděné kamennými deskami, zapuštěno ohniště. Hosté seděli na hliněných lavicích nebo na rohožíchna zemi. Vnitřní části domu, které sloužily za vlastní obydlí majitele, obklopovaly centrální převýšený čtvercový sál se stropem podpíraným zpravidla čtyřmi čtyřmetrovými sloupy, takže světlo a vzduch do něho vnikaly shora. U zadní stěny stálo sedadlo pro pána a paní, opodál nádržka s vodou na umývání a domácí oltář. Také stěny tohoto sálu zdobily fresky. Z něho se vcházelo do řady menších pokojů, z nichž nejcharakterističtější byla ložnice s výklenkem pro lůžko v nejjižnější ztluštělé zdi domu. Izolovala spáče od okolního ruchu, v létě ho chránila před vedrem, a naopak v zimě akumulovala více tepla. K ložnici přiléhala šatna, koupelna a záchod. Zvláštní pokoj, dříve považovaný za ,,ženský", vykládá Crocker jako pracovnu pána domu. Schodištěm bylo možno vystoupit na plochou střechu, kde stála k severu otevřená lodžie, vhodná k posezení i ke spaní za velkých veder. Vily celkově měly 20 až 28 místností. Mnohem více víme o hrobech, kde mrtví měli spočinout v klidu a míru. Hroby jsou velmi honosné, protože Egypťané unaveni z neúnavné práci na ,,zemi´´ doufali v klid aspoň po smrti. Pozůstatky staroegyptských měst a vesnic, - většina z nich je pohřbena pod nánosy bahna z Nilu a většina věcí se rozpadla vlhkem, archeologové obvykle najdou je nepatrné zbytky denních potřeb a cenností. Nelze se tedy divit, že mnoho expedic nezkoumalo sídliště. Pokud se zkoumala sídliště, tak většinou mimo nilskou nivu nebo dnešní osídlení. Například Petrie prozkoumal v letech Káhiře a rakouská expedice vedená K. Kromerem. Mnoho z jiných objevů jsou jen náhodné nálezy a výsledky kratších sondáží.