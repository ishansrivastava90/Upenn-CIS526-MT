Peta sezona Dubravi preselio u filmski grad Kantanu, četrdesetak kilometara zapadno od Bangkoka, glavnog grada Tajlanda i poprimio mnoge karakteristike drugih reality showova. Tako je hrvatski Big Brother prvi u svijetu koji se ne emitira iz matične zemlje. Kuća u Bangkoku nema visokih zidova, već ogradu iza koje se nalazi dugačko rižino polje. U dvorištu punom raznih, u Tajlandu karakterističnih biljaka nalazi se i bazen te umjetno jezerce. Interijer je također uređen u tajlandskom stilu, a stanari moraju paziti na kulturu zemlje domaćina. Pri ulasku u zatvorene prostorije moraju skidati obuću s nogu, a svako vrijeđanje kralja i Bude kažnjava se. Show je započeo ulaskom Antonije Blaće na slonu u prostor gdje su smješteni Big Brother kuća i studio, te predstavljanjem kandidata i njihovim ulaskom u kuću. U kuću ih je uvodio suvoditelj celebrity sezone Marko Lušić, dok se voditeljica Korana Gvozdić javljala iz zagrebačkog studija i razgovarala s obiteljima i prijateljima stanara. Sljedećeg tjedna Big Brother je nominirao Rinu, Valeriju i Tomislava K. zbog dogovora oko nominacija, a Elizabeta je nominirala sama sebe. Uz njih četvero regularnim su putem nominirani Lucija, Ornela i Marko. Kuću je samovoljno napustila Martine, a u petak je izbačena Rina. Na sljedećim nominacijama nominirani su Lucija i Tomislav K. Nakon jednog tjedna provedenog u vanjskom svijetu, Rina je vraćena u kuću, ali bez prava na nominiranje i osvajanje glavne nagrade. Rina je dobila ovlasti da upravlja kućanskim poslovima i rasporedom spavanja u spavaonicama. S njom su u kuću ušle i dvije nove stanarke - Sabina i Mira. Kuću je u petak toga tjedna napustio Tomislav K. Na četvrtim nominacijama nominirani su Marko, Lucija i Saša. Big Brother je saznao kako su se neki stanari za vrijeme sata privatnosti dogovarali oko nominacija, pa je stanarima prikazao Elizabetine nominacije. Tjedan su tradicionalno obilježile svađe Mire i Rine kojima je Big Brother zabranio komunikaciju na neko vrijeme. Tjedni zadatak nije uspješno izvršen, a u petak je kuću napustila Lucija. Istoga dana nominirani su Ornela, Ivan M. i Mira. Jedanaesti je tjedan obilježio vojnički tjedni zadatak kojeg su stanari uspješno izvršili. U petak stanari nisu izvršili svoj zadatak petkom i izgubili su povlastice za slijedeći tjedan. Kuću je napustila Valerija, a nominirani su Elizabeta, Marko, Ornela, Saša, Ivan M. i Sabina. Sljedećeg petka izbačen je Ivan M., a s njime je otišla i Rina. Poslije novog kratkog glasovanja izbačena je Sabina. U finale su time ušli Marko, Ornela, Saša i Krešimir. Za tjedan dana pobijedio je Krešimir, a drugo mjesto zauzela je Ornela.