Стрелча е град в Централна България. Той се намира в Област Пазарджик и е в близост до град Панагюрище. Градът е административен център на Община Стрелча. Древност и средновековие Първите запазени следи са от стъпките на траките. Бесите идват и се установяват трайно в региона в края на старата ера. Те присъстват неизменно в гръцките хроники като смели и свободолюбиви войни, почитащи Дионис. За няколкото века, в които са господствали над земите край Стрелча, те са оставили след себе си над 300 могили в чест на знатните си мъртъвци. От тази епоха датира един от най-внушителните исторически паметници на територията на Стрелча — уникалният тракийски култов комплекс Жаба Могила, съставен от гробница-мавзолей и светилище–храм. Бесите окончателно загубили своето могъщество през 45 г. след хр., когато римляните ги покорили и тракийските земи били включени в новообразуваната провинция Тракия. Районът, както и цяла Южна Тракия, е включен в пределите на Първата българска държава през IX в. От тази епоха е и крепостта Стрелчанско кале, която просъществува до XIV век. Разположена е на десния бряг на р. Стрелчанска Луда Яна и със своите 8–метрови защитни стени ясно илюстрира характера на епохата. В продължение на векове в подножието ѝ е процъфтявал град — Стрельч или Стрелец–град. От неговото име произлиза и сегашното наименование на Стрелча. Възраждане и съвременност През епохата на Възраждането Стрелча е развито стопанско и книжовно средище, с буден и неуморен дух за просвета, духовно потребление и жажда за свобода. Още на 20 април 1876 г. стрелчани се включват в Априлското въстание и впоследствие са жестоко наказани за смелостта си. Едва след Освобождението жителите на региона се завръщат по родните си места. По това време е построен храм–паметника „Св. Архангел Михаил“. На 23 август 1969 г. Стрелча е обявена за град и курорт с национално значение. Градът е бил опожаряван през Априлското въстание. СОУ "Св.Св.Кирил и Методий"