Skupina bola založená v meste Falkenberg troma bratmi, spevákom Richardom a gitaristami Robinom a Rogerom Sjunnessonom, hráčom na klávesy Andreasom Mårtenssonom, basgitaristom Magnusom Svenssonom a bubeníkom Kristofferom Backlundom. Pod pôvodným menom Fallen Angels nahrali tri demá Fall From Heaven, Black Lotus, a Extinction pred podpísaním zmluvy s Pivotal Rockordings v roku 2005. Neskôr nahradila Svenssonona na poste basgitaristu Karin Axelsson predtým, ako skupina zmenila svoje meno na Sonic Syndicate a nahrala svoj debutový štúdiový album Eden Fire. Eden Fire a turné Kapela cestovala po celom Švédsku so svojím albumom Eden Fire spolu s kapelami, ako Avatar. Vo februári 2006 odišiel z kapely bubeník Bäcklund a bol nahradený Johnom Bengtssonom. Rok 2006 tiež znamenala koniec kláves v skupine a príchod druhého speváka Rolanda Johanssona. Keď kapela dokončila turné, tak začala pracovať na nových piesňach na začiatku marca. Nuclear Blast a Only Inhuman V lete 2006 sa zapojili Sonic Syndicate do súťaže štúdia Nuclear Blast Zo všetkých 1 500 skupín bol spolu z ďalšími dvoma skupinami tejto kapele ponúknutý kontrakt na nahranie albumu. Nový album bol vydaný 18. mája 2007 pod menom Only Inhuman. Kapela tiež nahrala klip ku pesničke "Denied", z tohto albumu. Skupina hrala po nahratí albumu na rôznych festivaloch, ako napr. Wacken Open Air a v zime 2007 začali spolu s Amon Amarth turné. Kapela tiež hrala na turné cez celú Európu s kapelami Soilwork a Dark Tranquillity. Love and other Disasters V marci 2008 začali nahrávať svoj tretí album v Black Lounge Studios v meste Avesta, Švédsko. V máji 2008 sa vrátili Sonic Syndicate do severnej Ameriky, aby robili predskokana kapele Nightwish. V júni v článku magazínu Revolver bola Karin Axelsson vyhlásená jednou z najkrajších žien v metale. Tretí album bol vydaný v septembri a na pieseň Jack of Diamonds bol nahratý videoklip. Na konci roka skupina hrala na turné po Škandinávií a Nemecku. Ďalšie videoklipy z tohoto albumu vychádzali aj v roku 2009 a to "My Escape", "Power Shift" a "Contradiction". 30. marca 2009 bolo na oficiálnej stránke ohlásené, že spevák Roland Johansson odchádza z kapely, kvôli osobným dôvodom. Roland odíde definitívne z kapely 29. augusta, keď kapela odohrá koncert na Geuzenpop Festivale v Enchede, Holandsko. Nový spevák Miesto po odchode Rolanda Johanssona vyplnil v kapele angličan Nathan Biggs, ktorého kapela predstavila 24. augusta 2009, prvý krát cez rádio Bandit Rock 106-3. Skupina má naplánované vydať  6. novembra 2009 EP, ktoré bude niesť názov "Rebellion" a bude obsahovať dve nahrávky s novým spevákom. Nový album je naplánovaný na apríl/máj 2010.