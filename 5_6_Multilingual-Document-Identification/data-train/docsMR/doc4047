Дворецът дава името си Уайтхол на днешния комплекс от административни сгради на британското правителство. Хенри VIII преустройва York Place и продължава да го разширява и преустройва през целия си живот. Вдъхновен от двореца Ричмънд, той включил също така възстановителен център с боулинг, тенис кортове, арена за бой с петли и арена за турнири. Изчислено е, че над 30 000 £ са похарчени през 40-те год. на 15-и век - 50% повече от построяването на целия дворец Брайдуел. Хенри VIII се е оженил за 2 от съпругите си в двореца - Ан Болейн през 1533 и Джейн Сиймур през 1536. През януари 1547 кралят умира в този дворец. През 1611 дворецът е място на първото известно представление на пиесата на Шекспир Бурята. Джеймс I прави някои значими промени на сградите, най-вече изграждането през 1622 на новата Банкетна зала, построена по проект на Иниго Джоунс, за да замени множеството други банкетни зали, датиращи още от времето на Елизабет I. Украсата му приключва през 1634 по времето на Чарлз I, който е екзекутиран пред сградата през 1649. До 1650 дворецът е бил най-големият комплекс от този вид в Англия, с над 1500 стаи. Обликът му е изключително разнообразен, а частите му са били с много различни размери и в няколко различни архитектурни стила. Дворецът приличал по-скоро на малко градче, отколкото на една сграда. По време на пожара много произведения на изкуството са унищожени, включително и Купидон - прочута скулптура на Микеланджело, купена като част от колекцията Гонзага през XVII век. През 1938 започва обновяването на източната част с построяването на сградата на Министерството на отбраната. Открито е подземно помещение от времето на кардинал Улси, сега известно като Избата на Хенри VIII, добър пример за тухлено-сводест покрив от времето на Тюдорите, дълъг 70 и широк 30 фута.