Еден ден Маричуи завршува во полициска станица затоа што се вплеткува во една тепачка во дискотека, а таму ги среќава моќниот судија Патрисио Веларде и младиот психијатар Хуан Мигел Сан Роман кои се справуваат со такви деликвентски случаи.Богатиот и убави Хуан Мигел решава да и понуди помош, да се грижи за неа, да ја одведе на вистинскиот пат така што ќе ја земе во својата куќа да живее тргнувајќи ја од лошото друштво. Хуан Мигел живее во луксузна куќа со својата слатка сестра Росио, ќерка му Маита, хистеричната сопруга Вивијана и нејзината доминантна мајка Онелија. Вивијана доживува несреќа и сите мислат дека е мртва, но таа всушност се крие во Америка, па така Хуан Мигел пред општествените кругови останува вдовец. Маричуи ужива во богатата вила и предизвикува симпатии кај Росио и Маита, но не и кај Онелија која ја замразува Маричуи мислејќи дека е уличарка, простачка и натрапничка. Меѓутоа она што се раѓа меѓу Хуан Мигел и Маричуи е топла, нежна вистинска љубов, од која се плаши Хуан Мигел и затоа решава да ја прати Маричуи да престојува во куќата на семејството Веларде. Сесилија и судијата Патрисио Веларде се вистинските родители на Маричуи, но тоа никој не го знае затоа што они веруваат дека злобната натрапничка Естефанија е нивна ќерка. Кога Маричуи доаѓа во нивната куќа, почнува постепено да се открива големата тајна за нејзиното потекло. Естефанија и тетка и Изабела дознаваат дека Маричуи е девојчето кое Сесилија го дала на свештеникот и решаваат да и го загорчат животот на Маричуи обвинувајќи ја дека е крадец. Причина поради која Естефанија уште повеќе ја замразува Маричуи е тоа што двете се вљубени во Хуан Мигел. Хуан Мигел и Маричуи сепак ја признаваат својата љубов и се венчаат. Без разлика, следниот ден после венчавката, Маричуи открива дека Хуан Мигел е човекот од нејзините кошмари, поради што го презира, се разделува од него и не сака повеќе да го види. Кога дознава дека е бремена, Маричуи не сака да му каже и оди во едно селце со Канделарија, прифаќајки да замине кај Леопардо, кој е заљубен во неа. Маричуи се породува и Леопардо сака да се ожени со неа и да го прифати нејзиниот син, но таа вели дека е венчана и дека она што го чувствува кон него е само пријателство. Леопардо не се откажува и се обидува да ја добие љубовта на Маричуи. Најпосле, тој дознава дека Маричуи е омажена за Хуан Мигел, кој го познава од многу одамна, уште кога биле пријатели на факултет. Двајцата се борат за нејзината љубов, но за неа, одлуката нема да биде лесна.