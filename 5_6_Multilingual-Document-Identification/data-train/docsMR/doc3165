Comezou a súa carreira musical fundando xunto ó seu irmán Iñigo o grupo musical Kortatu, un dos grupos máis importantes dentro do denominado Rock Radical Vasco e pioneiros en introducir o ska e o dub no panorama musical vasco e español. No grupo Fermin tocaba a guitarra e cantaba como voz principal. A maior parte dos temas do grupo foron compostos polos dous irmáns. En 1988 ó disolverse Kortatu formou, de novo xunto a Iñigo e Kaki Arkarazo, o grupo de rock de fusión Negu Gorriak, calificado como un dos máis importantes dos 90. Fermin deixou a un lado a guitarra, exercendo como carismático frontman e adicándose á voz principal. Xunto cos seus compañeiros de grupo, fundou a discográfica Esan Ozenki Records para actuar sempre dentro do marco da autoxestión. Despois da disolución de Negu Gorriak en 1996 comezou a súa carreira en solitario, practicando un estilo de fusión con elementos de ritmos latinos, rock, funk, soul e drum and bass pivoteando arredor do reggae. Colaborou con múltiples artistas de talla internacional como Manu Chao, Banda Bassotti, Amparanoia, Tijuana in Blue, Albert Pla, Todos tus Muertos, Desorden Público ou Reincidentes. Fóra dos escenarios exerceu como colunista nos periódicos Argia e Egin, e levou un programa de radio en Egin Irratia. Actualmente, Fermin Muguruza está divorciado e é pai dun neno e unha nena. Despois da gravación de Azken Guda Dantza o grupo separouse. Durante os catro anos de actividade deron un total de 280 concertos por toda a xeografía española e por numerosos países europeos. Durante 1994 non editaron ningún traballo de estudio, pero realizaron as súas primeiras xiras por xira solidaria co FMLN en El Salvador e o Hegoamerikan Tour 94, por Chile, Arxentina ou Uruguai. A modo de resume do feito durante o ano editaron outro vídeo, Negu Gorriak Telebista. En 1995 apareceu o cuarto traballo de estudio dos vascos, Ideia Zabaldu. Dáse un xiro no son cara ritmos latinos, como resultado das súas xiras por latinoamérica, polo que o disco é moito máis positivo que o escuro e denso Borreroak. Ese mesmo ano apareceu ErREMIXak, un disco con sete remesturas doutras tantas cancións de Brigadistak Sound System. Apareceu primeiro como CD exclusivo da revista Entzun!!, pero máis tarde editouse para a súa venda en tendas. Durante a xira Fermin declarou sentirse canso da dinámica «disco-xira», e anunciou o seu último concerto para o 16 de agosto dentro da Semana Grande de Bilbao. Ó concerto acudiron máis de 20.000 personas. Outro dos aspectos máis característicos de Fermin é a súa aposta pola autoxestión e a filosofía do faino ti mesmo. Baseándose en músicos como Jello Biafra ou Ian MacKaye, Fermin fundou, xunto cos seus compañeiros de Negu Gorriak, a discográfica independente Esan Ozenki Records.