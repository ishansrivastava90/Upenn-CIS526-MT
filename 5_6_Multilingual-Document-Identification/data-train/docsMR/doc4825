Nel 2003 le è stato offerto, per la prima volta, un ruolo da protagonista nel film Cabaret del quale è stata sempre una grande ammiratrice, soprattutto per via di celebre film pluri-vincitore di Oscar e diretto da Bob Fosse nel 1973. Grazie a Cabaret, Natalia ha ottenenuto uno strepitoso successo interpretando la frivola Sally fino al luglio del 2006 al Nuevo Teatro Alcalà di Madrid, rifiutando di continuare il tour nelle altre città spagnole. Nell'ottobre del 2006 fu invitata a Parigi al teatro Folies Bergère per presentare la versione francese del musical cantando la canzone "Life is a Cabaret" in francese. Nel frattempo, sempre nel 2006, gira un film per le sale cinematografiche spagnole da protagonista per la catena horror "Peliculas para no dormir", intitolato "Regreso a Moira" in cui interpreta Moira, una donna-fantasma che torna nel presente dal passato dopo 40 anni, irrompendo nella vita del suo, all'epoca, giovane amore. Nello stesso anno interviene a una delle messe in scena del musical "La magia de Brodway" in cui canta e balla due famose canzoni del musical "Cabaret". Nel luglio del 2006, quando "Cabaret" era ormai agli sgoccioli, Natalia partecipa come membro fisso  della giuria alla trasmissione "Empieza el espectaculo". Sempre nell'estate del 2006 la ritroviamo nel cast del film "quasi comico" intitolato "Mi ùltimo verano con Marian", ancora non uscito nelle sale cinematografiche spagnole ma trasmesso dalla televisione catalana in lingua catalana con il titolo di "Mi ùltimo estiu amb Marian", dove interpreta il ruolo della moglie del chirurgo estetico don Giovanni chiamato Fernando interpretato dall'attore italiano Fabio Testi. Il 26 dicembre del 2007 Natalia è entrata nei televisori spagnoli come co-presentatrice donna di Juan y Medio insieme ad altre cinque presentatrici nel Gala inocente, inocente 2007, tradizionale programma televisivo di beneficenza trasmesso a fine anno, che ha avuto come tema le malattie rare sui bambini. Qui viene annunciata con affetto da Juan y Medio che la presenta come una delle migliori artiste spagnole. Natalia è nel cast del film corale El dos de mayo, film destinato alle sale cinematografiche nella primavera del 2008, che racconta l'indipendenza degli spagnoli nel 1808 dai francesi di Napoleone. La regia di Jose Luis Garci, candidato a Oscar per il suo penultimo film. Il 21 gennaio conduce, nel Pabellón de los Jardines de Cecilio Rodríguez del Parque de El Buen Retiro di Madrid, l'atto finale della XI edizione dei Premios Max delle Arti Sceniche.