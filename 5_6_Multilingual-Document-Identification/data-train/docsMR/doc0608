Kroatian sota oli Jugoslavian hajoamissotiin kuulunut, serbivähemmistön välillä vuosina Daytonin rauhansopimukseen. Serbit saivat sodassa jatkuvasti tukea Serbialta ja Jugoslavian liittoarmeijalta. Krajinassa - alue, jonka Kroatia oli julistanut kuuluvan itselleen - serbienemmistöinen väestö tunsi itsensä uhatuksi Kroatian nationalistihallinnon hallitsemana. Kroatian sota oli raakaa ja kohdistui siviileihin. Vuonna 1988 Serbian puoluejohtaja Slobodan Milošević kehotti Kroatian serbejä vaatimaan itsemääräämisoikeutta, mikä johti ääriserbien järjestämiin mielenosoituksiin kesällä 1988 ja lakkoihin Kninin seudulla Krajinassa vuonna 1989. Kroatia ja Serbia alkoivat syytellä toisiaan tiedotusvälineissä 1988. Vuonna 1990 Jugoslavian liittoarmeija keräsi lähes kaikki aseet Kroatian aluepuolustusjoukoilta toukokuusta 1990 alkaen. Samana vuonna kansallismieliset nousivat huhtikuussa johtoon Kroatiassa. Kroatialle jäivät pelkät poliisijoukot asevoimiksi. Kroatian itsenäistyminen alkoi lähestyä, kun itsenäisyyttä alettiin vaatia valtioliittomuodossa aivan toukokuun lopussa. Liittoarmeija asettui asemiin Kninin alueelle kesäkuussa 1990, jolloin Kninin ympärillä oli tiesulkuja. Liittoarmeija aseisti serbikapinallisia ilman että sotilaallisesti heikko kroaattipoliisi kykeni sitä estämään. Jotkut saksalaispoliitikot halusivat auttaa Kroatiaa, mutta muut länsivallat estivät Saksan avoimen aseavun Kroatialle, koska pitivät Kroatian ja Slovenian separatismia pahana asiana. Kroatia ei osallistunut koko Jugoslavian kattaviin vaaleihin. Elokuussa 1990 serbit panivat toimeen Kninin seuduilla tukkivallankumouksen, jossa serbien asemiehet ammuskelivat ilmaan ja pystyteltiin katusulkuja estämään kroaattien kulku serbialueille. Liittoarmeijan perustama kommunistinen puolue oli tuominnut joulukuussa jyrkästi Slovenian ja Kroatian itsenäistymispyrkimykset. Liittoarmeija olisi halunnut tammikuussa riisua kroaattipoliisin aseista, mutta asiaa koskeva esitys ei mennyt presidenttineuvostossa läpi. Liittoarmeija provosoi maaliskuussa levottomuuksia Belgradissa ja yritti näin saada aikaan poikkeustilan, jolla voitaisiin riisua mm. Kroatian erikoispoliisijoukot aseista. Kroatian sota voidaan katsoa alkaneeksi 25. kesäkuuta 1991, jolloin Kroatia julistautui itsenäiseksi Jugoslaviasta, mutta merkkejä sodasta oli jo vuoden 1990 kesällä ja aseellisia välikohtauksia vuoden 1991 talvella ja keväällä. Suurimmat Kroatian sodan taistelut käytiin kesäkuusta joulukuuhun 1991, jolloin serbit pyrkivät estämään Kroatian irrottautumista Jugoslavian liittovaltiosta. Tarkoituksena oli luoda Kroatiaan suuria yhtenäisiä serbialueita Belgradissa tehdyn suunnitelman mukaan ja liittää ne osiksi suunniteltua Suur-Serbiaa. Sota laajeni asteittain uusille alueille ja voimistui hitaasti kesäkuun lopun pienistä paikallisista välikohtauksista laajaksi sodaksi. Serbijohtoinen Jugoslavian liittoarmeija oli mukana serbien puolella alusta asti, vaikka olikin aluksi virallisesti "puolueettoman erotuomarin" roolissa. Tältä näytti kroaattikylä Celijen puhdistuksessa, ja Tenjan taistelussa. Taistelut kiihtyivät merkittävästi heinäkuun lopulla. Elokuun alussa liittoarmeija oli jo näkyvästi mukana Daljin kylän valtauksessa, jossa kuoli kymmeniä kroaattipoliiseja. Tämän jälkeen serbit tappoivat kymmeniä kroaattisiviilejä kidutuksen ja vankina pidon jälkeen. Elokuun puolivälissä ja syyskuussa koettiin uudet laajentumisvaiheet. Elokuun lopussa serbeillä oli hallussaan noin kolmasosa Kroatiasta, ja rintamalinjat hahmottuivat syyskuun puolen välin jälkeen. Elokuussa kroaattipresidentti Franjo Tudjmanin politiikka oli hapuilevaa, hän uskoi lännen auttavan Kroatiaa. Siksi monet äärikroaatit vihasivat häntä, ja hänet yritettiin tappaa muutamaan kertaan sodan aikana. Tudjmanin liian itsevaltaiseen politiikkaan liittyi ministerien kierrätystä, mikä esti voimakkaan hallinnon vakiintumista maahan ja haittasi Kroatian puolustustoimia. Kroatialla oli elokuun lopussa vain neljän prikaatin kokoinen kansalliskaarti ZNG, ja noin 20000 miehen poliisijoukot ja muutamia yksityisiä joukkoja kuten äärikansallismielinen HOS serbejä vastassa. Pätevistä upseereista oli puutetta, eikä maan puolustustoimia johdettu keskitetysti. Näihin aikoihin saarrettiin Vukovar ja Krajinassa ollut pitkään saarrettu Kijevon kroaattikylä tuhottiin tykistöllä ja pommittamalla, ja ajamalla kroaatit pakoon. Syyskuun puolessa välissä kroaatit alkoivat vallata serbien johtaman liittoarmeijan kasarmeja estääkseen armeijan operoinnin niihin tukeutuen. Merkittäviä Kroatian sodan tapahtumia olivat etnisiä puhdistuksia ja ei-serbeihin kohdistuvia kansanmurhia. Kroaatit vastasivat tähän joillain alueilla serbeihin kohdistetuilla vastatoimilla. Aluksi kroaatit kärsivät huomattavia tappioita, mutta alkoivat saavuttaa pieniä voittoja aivan vuoden 1991 lopussa. Merkkejä sotaonnen kääntymisestä oli ollut näkyvissä jo silloin, kun Kroatia sai pieniä torjuntavoittoja syyskuun alun suurhyökkäyksessä. Serbit pyrkivät etenemään Adrianmerelle muun muassa Sibenikin ja Zadarin suunnassa, ja mitä luultavimmin katkaisemaan Kroatian kahtia ehkä Zadarin ja Pakrac-Ocucanin seuduilta. Armeija pyrki etenemään kohti Zagrebia. Serbien liittoarmeijassa taistelumotivaatio oli huono muun muassa sekavan johdon ja huollon takia. Palveluksen kutsuttuja reserviläisiä palasi runsaasti Serbiaan. Kroatiaan määrättyjen serbisotilaiden äidit osoittivat mieltään Belgradissa. Lokakuun alkupäivänä Serbia kaappasi vallan Jugoslavian presidenttineuvostossa, Kroatia ja Slovenia olivat sanoneet ettei Jugoslavia enää edusta heitä. Lokakuun puolessa välissä Kroatialla oli jo noin 35 prikaatista koostunut armeija, jota johti haukkamaisen ministeri Gojko Šušakin kutsuma kenraali Anton Tus. Kroaatit puhdistivat Gospićin lähiseutua etnisesti lokakuun puolenvälin jälkeen 1991 surmaamalla merkittäviä serbejä komentaja Mirko Noracin johdolla. Zagrebissa oli serbien sala-ampujia, ja liittoarmeija pommitti kaupunkia ajoittain. Marraskuussa alkoi häämöttää selvästi joidenkin länsimaiden itsenäisyystunnustus Kroatialle. Yhdysvallat pidätti Kroatian tunnustamista huhtikuulle 1992 asti. Näihin aikoihin liittoarmeijassa vallitsi valtataistelu eri ryhmittymien välillä. Serbit olivat kolmisen kuukautta saartaneet Vukovaria. Kun hyökkäys sinne ei edistynyt, Serbia vaihtoi Vukovaria saartavaksi kenraaliksi kovaotteisen Zivota Panicin, joka muutaman viikon kuluessa saikin heikosti järjestyneen armeijan toimimaan tehokkaammin. Marraskuussa 1992 liittoarmeija ja serbisissit valtasivat Vukovarin, tappoivat monia siviilejä, joita väittivät myöhemmin kroaattien surmaamiksi serbeiksi. Sairaalasta otettiin haavoittuneita kansalliskaartin sotilaita kidutettavaksi ja surmattavaksi, ja joukkohautaan pantaviksi. Serbien mieliin oli iskostettu kuva julmasta Ustašasta, joka aikoi kohdistaa serbeihin kansanmurhan. Vukovarin antautumisen jälkeen yritettiin vallata Osijek armottomalla tykkitulella. Lopulta länsivallat alkoivat salaa tukea Kroatiaa, koska pelkäsivät venäläisten laajentavan valtaansa Bosnian sodat. Suur-Serbiasta ei tullut mitään, minkä Slobodan Milošević lienee huomannut viimeistään vuonna 1994. Liittoarmeijan heikkous ja Kroatian jatkuvasti vahvistuneet joukot estivät Miloševićia toteuttamasta suunnitelmaansa loppuun asti. Kroatian sota oli raakaa, ja erityisesti kroaattisiviilejä vastaan kohdistettiin sotatoimia ja muuta väkivaltaa sekä pakkotoimia. Sodalle olivat tyypillisiä serbien harjoittamat etniset puhdistukset, joissa siviilejä karkotettiin ja surmattiin. Kroaattien taloista ryöstettiin arvokas omaisuus kuten kodin elektroniikka. Tshetnikit saivat palkkansa ryöstämällä, mikä houkutteli monia mukaan väkivaltaisuuksiin. Serbien toimien tarkoituksena oli raivata pois kroaatteja ja luoda siten yhtenäisiä serbialueita.   Elokuun lopussa serbeillä oli hallussaan 20% Kroatiasta. Kaiken kaikkiaan he saivat vallattua maasta kolmasosan. Serbien keskitysleireillä ihmisiä pidettiin nälässä ja kidutettiin. Vangittuja ihmisiä käytettiin hyväksi, sitten kidutettiin ja lopuksi tapettiin raa'alla tavalla esimerkiksi kirveillä ja moottorisahoilla tai sitomalla ja sen jälkeen polttamalla. Tappajina olivat muun muassa ääriserbien Punaista Ristiä, sairaaloita ja lehdistön edustajia ammuttiin. Itä-Slavoniassa ja Serbiassa oli kymmeniä vankileirejä Kroatian sodassa. Siellä ihmisiä kidutettiin ja surmattiin sekä pidettiin nälässä ja muuten epäinhimillisissä oloissa. Serbit surmasivat kroaattikylissä ainakin 1000 siviiliä, enimmäkseen vanhuksia. Serbit hyökkäsivät Kroatiaa vastaan suurella voimalla. Kroatian heikon valmiuden lisäksi serbien etuna oli, että serbijohtoisia Jugoslavian liittoarmeijan joukkoja oli sijoitettuna lukuisiin Kroatian kaupunkeihin. Hyökkäyksen tarkoituksena lienee ollut vallata 45% Kroatiasta. 95% kohteista oli siviilikohteita. Serbien tykistövoimat olivat paperilla katsottuna Euroopan toiseksi suurimmat. Serbit eivät kuitenkaan onnistuneet valtaamaan kuin korkeintaan kolmasosan Kroatiasta eivätkä "rauhoittamaan Kroatiaa" saatikka tuhoamaan kroaattien joukkoja. Tämä johtui mm. armeijan heikosta kurista ja taistelumoraalista. Kaikkialla ei ollut vielä rintamia. Muutamia kuuluisia Kroatian sodan taistelupaikkoja. Lähteitä, joissa on tietoja yksittäisten päivien taisteluista