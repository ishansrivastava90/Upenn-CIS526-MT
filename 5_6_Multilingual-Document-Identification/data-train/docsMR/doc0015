Interiér budovy byl taktéž vybaven elegantním a citlivě navrženým nábytkem od samotného architekta Miese van der Rohe. Ten zde použil části nábytku, které navrhl pro německý pavilon na výstavě v Barceloně. V prostoru, kde se nacházela kuchyň, jsou dnes vystaveny fotografie Fritze Tugendhata dokumentující stavbu a zařízení domu. Právě jeho záliba ve fotografování je důležitým zdrojem původního vzhledu domu, podle kterého má rekonstrukce proběhnout. Vila byla dostavěna v rekordně krátké době, v prosinci 1930 se manželé Tugendhatovi mohli nastěhovat. Přesto se válečnému ničení nevyhnula, v roce 1945 ji zabrala Rudá armáda a vila sloužila k ubytování sovětských vojáků, v jejím přízemí byla konírna. V této době vzal za své veškerý mobiliář i půlkruhová stěna z makasarského ebenu, která tvořila jídelní kout vily. Největší ztráta však nastala několik měsíců předtím, kdy byla při náletu na Brno výbuchem pumy zničena všechna okna hlavního obytného prostoru kromě jednoho, které bylo v té době zřejmě zasunuto do podlahy. Tato nepochybně nejdražší část celé vily byla nahrazena provizorním zasklením z malých skleněných tabulek do nově vložených dřevěných rámů. Touto ztrátou byl prakticky zničen celý architektonický koncept vily. Naštěstí technická struktura stavby zůstala zachována. Po osvobození vila sloužila jako soukromá škola rytmiky a taneční gymnastiky paní Karly Hladké, a to v rozmezí let 1945 - 1950, kdy byla vila předána Státnímu ústavu léčebného tělocviku, který zde prováděl rehabilitaci dětí s vadami páteře a špatným držením těla. V 60. letech se ozývaly hlasy o významu vily jako památky moderní architektury. Tyto hlasy byly vyslyšeny 6. prosince 1969, kdy byl dům zapsán do Státního seznamu kulturních památek. V 80. letech proběhla rekonstrukce, která již tenkrát byla často kritizována. Přestože kritika této rekonstrukce se objevuje dodnes, stavebněhistorický průzkum provedený v roce 2001 tuto kritiku vyvrací. Vzhledem k tehdejším materiálovým a stavebnětechnickým možnostem a společensko-politické situaci můžeme tuto rekonstrukci označit za profesionální. Od počátku 90. let do roku Muzeu města Brna, které ji od prvního července uvedeného roku zpřístupnilo jako památník moderní architektury. 8. června Václavem Klausem a předsedou vlády Slovenské republiky Vladimírem Mečiarem. Výsledkem rozhovorů byla dohoda o rozdělení Československa. Dohoda byla podepsána 26. srpna také na tomto místě. Následně se zde ještě o rok později jednalo o dělení federálního majetku. V současné době se chystá další nákladná rekonstrukce vily, která by měla alespoň částečně napravit některé chyby rekonstrukce z osmdesátých let. Celá situace je však značně tristní, protože soutěž byla zřejmě zmanipulována a nakonec byla zrušena. Potomci původních majitelů proto v nedávné době požádali o navrácení vily, neboť věří, že pokud bude vila jejich majetkem, podaří se jim lépe zajistit vhodnou a důstojnou rekonstrukci, která by jí konečně vrátila ztracený lesk a eleganci. V dnešní době se vedou spory o budoucího majitele a část vily je v rekonstrukci. Osudy domu ve dvacátém století se staly inspirací pro román Simona Mawera Skleněný pokoj.