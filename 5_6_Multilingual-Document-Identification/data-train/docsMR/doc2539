Până în august, finlandezii au recucerit Istmul Karelia, ameninţând Leningradul dinspre apus, avansând mai apoi prin Karelia la est de Lacul Ladoga, ameninţand oraşul asediat şi dinspre nord. Forţele finlandeze s-au oprit însă  pe aliniamentul frontierelor din 1939. Comandanţii finlandezi au respins planurile germane pentru atacuri aeriene asupra Leningradului şi nu au înaintat dincolo de râul Svir din Karelia Răsăriteană, atins la 7 septembrie, la 160 km depărtare de Leningrad. În sud, germanii au cucerit Tihvinil pe 8 noiembrie, dar nu au reuşit să avanseze mai spre nord şi să facă joncţiunea cu forţele finlandeze de pe râul Svir. Un contraatac sovietic de pe 9 decembrie i-au silit pe germani să părăsească Tihvinul, retrăgându-se până la râul Volhov. Vitejia apărătorilor Leningradului a fost un important simbol al hotărârii de luptă a tuturoro sovieticilor. Rezistenţă eroică a oraşul simbol al revoluţiei bolşevice a fost un important factor de creştere a moralului soldaţilor sovietici de pe toate fronturile şi în aceiaşi măsură a civililor din spatele liniilor de luptă. Numărul total al pierderilor de vieţi omeneşti nu este cunoscut cu exactitate. După război, guvernul sovietic a raportat moartea a 670.000 de oameni, din 1941 până la eliberarea din 1944, cei mai mulţi din cauza foamei sau frigului. Estimări independente oferă cifre mult mai mari, de la 700.000 la 1.500.000 de oameni. Cele mai multe victime ale asediului au fost înmoarmântate în Cimitirul Piskarevskoe. Asediul şi-a pus amprenta asupra psihicului leningrădenilor pentru cel puţin încă o generaţie după război. Leningradul s-a mândrit întotdeauna cu marea sa tradiţie culturală şi ştiinţifică. Eroismul şi devotamentul leningrădenilor au fost uriaşe. Este amintit cazul unuia dintre asistenţii marelui botanist sovietic Nicolai Vavilov, care a murit de foame în ciuda faptului că avea acces la o bancă de seminţe a peste 200.000 de soiuri, cele mai multe comestibile. Iar hotărârea cu care orăşenii au preferat să îngheţe de frig decât să ardă cărţile de o valoare inestimabilă ale bibliotecilor sau să dea pradă focului mobila veche de peste 200 de ani este o dovadă în plus a acestui eroism. Condiţiile de viaţă din oraş au fost cumplite, iar foametea a fost tot timpul o ameninţare pentru leningrădenii asediaţi. Pe de altă parte, Leningradul a rezistat unui asediu de aproape 3 ani, iar locuitorii săi au fost foarte mândri amintind că  "Troia a căzut, Roma a căzut, Leningradul nu a căzut". Asediul Leningradului a fost comemorat la sfârşitul deceniului al șaselea prin plantarea unei perdele de pomi de-a lungul fostei linii a frontului. Încă mai pot fi văzute anunţuri scrise pe zidurile oraşului care anunţă locuitorii pe care parte a străzii să meargă pentru a evita obuzele germane. Cântăreţul american "Leningrad" care se referă la blocadă. Ghizii care însoţesc turiştii care vizitează Peterhoful aflat în vecinătatea Sankt Petersburgului, amintesc că este încă periculos să te aventurezi în grădinile palatului pe timp de furtună, deoarece fulgerele sunt atrase de schijele obuzelor germane înfipte în trunchiurile copacilor. Regizorul Andrei Tarkovski a inclus nenumărate scene şi aluzii la asediul Leningradului în filmul autobiografic "Oglinda". În 1981, Daniil Granin şi Ales Adamovici au publicat Cartea Blocadei, bazată pe sute de interviuri şi de jurnale ale unor leningrădeni prinşi în capcana asediului. Cartea a fost cenzurată de autorităţile sovietice datorită prezentării suferinţelor umane care contrasta cu imagine oficială a eroismului locuitorilor.