Tämä artikkeli sisältää tietoa Päivien viemää -televisiosarjan juonenkäänteistä. Toinen kuuluisa 70-luvun suhde ja avioliitto oli Julie Olsenin ja Doug Williamsin välillä. He tapasivat, kun Doug esiteltiin Bill Hortonin sellikaverina. Bill oli tuomittu Tommy Hortonin vaimon Kittyn taposta. Vankilassa Bill vahingossa paljasti Dougille, että Susan on saamassa ison perinnön miehensä kuoltua. Susan oli tappanut tämän, mutta hän sai silti rahat, koska hänen todistettiin olleen väliaikaisesti sekaisin. Päästyään pois vankilasta Doug suunnitteli juonivansa osan Susanin rahoista. Susan ei halunnut olla mukana juonessa, vaan sai Dougin tapailemaan vihollistaan Julieta. Mietittyään asiaa hän tajusi, ettei hän voinut maksaa Dougille Julien tapailemisesta. Doug sanoi, että on liian myöhäistä perääntyä. Ajan kuluessa Doug kuitenkin rakastui Julieen. Julie oli rakkaudettomassa avioliitossa Bob Andersonin kanssa. Vaikka Julie ei halunnut naida häntä, Bob antoi hänelle turvaa. Lopulta Doug kyllästyi ja palasi entisen vaimonsa Kimin luo. Kim huijasi hänet luokseen sanomalla, että avioliitto oli vielä voimassa. Doug joutui auto-onnettomuuteen ja Julie riensi hänen rinnalleen. Julie erosi nopeasti Bobista, jotta hän ja Doug pääsisivät naimisiin muutamassa viikossa. Heillä oli poika D.J., joka koki kätkytkuoleman. Kun avioliitto Donin kanssa päättyi, Marlenasta tuli Salemin murhaajan silmätikku. Murhaajan huomion vuoksi Roman Brady muutti Marlenan luo. Vastakohdat viehättivät ja romanssi alkoi. Se ei kuitenkaan ollut pitkä, koska murhaajan nähtiin tappavan Marlena. Pian kuitenkin paljastui, että kuollut oli Marlenan ilkeä kaksoissisar Samantha. Roman ja Marlena saivat toisensa takaisin. Vuosikymmen päättyi Billin ja Lauran poistumiseen sarjasta. Bill alkoi pettää Lauraa, josta oli tullut mielisairas jouduttuaan peittelemään poikansa Miken isyyttä häneltä. Lauran hermoromahdus kasvoi hitaasti. Se huipentui siihen, että Laura pakotti tyttärensä Jenniferin lähtemän yksin bussilla, jotta Laura voisi yrittää hirttää itsensä. Laura joutui mielisairaalaan ja meni katatoniseen tilaan. Bill poistui häpeällisesti kaupungista. Heidän tyttärensä Jennifer lähetettiin sisäoppilaitokseen. Billin ja Lauran poistuminen oli osa vaihtoa, jota sarjassa tehtiin ystävänpäivän aikaan. Sarjasta poistuivat Bob Anderson, Brooke Hamilton, Margo Horton, Linda Anderson, Phyllis Curtis ja Robert LeClair. Ohjelmalle tehtiin muodonmuutos, jonka mukana sarjaan tuli yhdeksän uutta henkilöä. Paljastus aiheutti Jackille masennusta, kun hän joutui miettimään uutta identiteettiään. Sillä aikaa Kayla aloitti suhteen Patchin kanssa Jackin selän takana. Kun suhde paljastui, Jack raiskasi vaimonsa. Kayla kertoi Patchille, joka hyökkäsi Jackin kimppuun läheisen rakennuksen katolla. Tappelussa Patch pudotti Jackin katolta. Putoaminen aiheutti vakavia vahinkoja Jackin munuaisille. Patch päätti antaa Jackille toisen munuaisensa. Kayla ja Jack erosivat pian ja Patch ja Kayla saivat toisensa. Jack oli äärimmäisen hankala hahmo, jonka pimeää puolta täydensi pelko uudesta identiteetistä, kun hän sai tietää olevansa adoptoitu ja Kaylan raiskauksen jälkeen. Jack taisteli syyllisyyden kanssa monia vuosia. Kun suosio kasvoi, alettiin taas keskittyä Hortonin perheeseen. Lauran ja Billin tytär Jennifer tuli takaisin villinä teininä, joka asui Tom ja Alice Hortonin luona. He tarjosivat tytölle vakaan kodin, jota hänen vanhempansa eivät voineet tarjota. Jennifer aloitti pian ystävyyden uuden hahmon Frankie Bradyn kanssa. Frankie oli teini-ikäinen, jonka Shawn ja Caroline Brady olivat laillisesti adoptoineet. Heistä tuli pian pari, mutta erosivat kirjoittajien keksiessä idean Jenniferistä ja Jackista. Heillä oli pitkä suhde Jenniferin "lunastettua" Jackin. Frankie paljastui eurooppalaiseksi aateliseksi, ja hän muutti Afrikkaan Shanen tyttären Even kanssa. Huolimatta hänen pahuudestaan, Victorilla oli synkkä salaisuus. Vuosia aiemmin Victorilla oli suhde Caroline Bradyn kanssa, joka johti Bo Bradyn siittämiseen. Paljastui, että Bo on Victorin poika, johti Victorin luopumiseen rikoksista. Se johti myös useita vuosia kestäneisiin ongelmiin Shawnin ja Carolinen välillä. Carolinen tytär Kim Brady ystävystyi Victorin kanssa saadakseen todisteita, mutta Victor sai tietää hänen todelliset motiivinsa ja uhkasi tappaa hänen rakkaansa Shane Donovanin, jollei hän eroaisi Shanesta ja naisi Victoria. Kim teki niin, mutta lähentyi pian Shanen kanssa, ja he pysyivät naimisissa useita vuosia. Victorin juonet koskivat myös muita roistomaisia perheitä ja yksilöitä, kuten entistä ISA-agenttia "Orpheusta", napolilaista viinitilan omistavaa Toscanoiden perhettä, napolilaista mafiaperhe Moroneita ja Torreseja, huumekartellia johtavaa perulaista perhettä. Victorin pehmetessä vuosien kuluessa, Dimerat säilyivät ilkeinä. Klaania johti patriarkka Stefano Dimera, joka 80-luvun alussa siirsi perheensä kotipaikastaan Roomasta Italiasta Salemiin Yhdysvaltoihin. Puoli-ylhäinen Dimeran perhe tähtäsi kansainväliseen rikosyhteisöön, joka tuntui kasvavan bondmaisiin mittoihin vuosien kuluessa. He harrastivat kaikkea huumeista taidevarkauksiin, poliittisista salamurhista pieniin sotiin Kolmansissa maissa. Stefano myös inhosi Bradyja tuntemattomasta loukkauksesta, joka tapahtui menneisyydessä Irlannissa. Siellä Dimerat omistivat tehtaan, jossa työskenteli monia Bradyja, myös nuori Shawn Brady. Juonittelevalla Stefanolla oli myös pakkomielle Marlenaan. Se vaikeutui kun paljastui, että Roman oli ollut aiemmin naimisissa Stefanon tytärpuolen Annan kanssa. Hänen kanssaan Roman sai Carrie-tytön. Marlena ja Roman tulisivat saamaan kaksoset Samanthan, jonka nimi on peräisin Marlenan kuolleelta siskolta ja Ericin, joka sai nimensä hänen kuolleelta sedältään. Suunnitelma Romanin tuhoamiseksi johtaisi lopulta pitkään kestäneeseen juoneen, jossa mukana olisivat "oikea" Roman Brady ja John Blackin Roman. Roman Brady kuoli vuonna 1984 pudotessaan trooppisella Karibian saarella jyrkänteeltä sen jälkeen, kun Stefano oli ampunut häntä. Roman palasi vuonna 1986. Selityksenä oli, että Stefano otti Romanin putoamisen jälkeen ja antoi hänelle välittömästi hoitoa. Hänet aivopestiin uskomaan, että hän oli yksi Stefanon salamurhaajista. Hän sai harjoitusta taistelulajeissa ja hän oli kauneusleikkauksessa saadakseen uudet kasvot. Näin selitettiin myös Romanin näyttelijän vaihtuminen. Katsojat joutuivat arvailemaan oliko kyseessä oikea Roman. "Romanin" ja Marlenan suhteesta tuli jälleen suosittu ja he menivät uudestaan naimisiin. Marlenan ajateltiin kuolleen lentokoneen räjähdyksessä vuonna 1987. "Roman" yritti aloittaa suhteen Diana Colevilleen . Lopulta hän aloitti menestyksekkään suhteen uuteen hahmoon Isabella Toscanoon, joka oli rikollispomo Erneston tytär. Houkuteltuaan vihollisensa laivalle, Ernesto tuhosi aluksen. Näin laivalla olleet haaksirikkoutuivat saarelle, jota hän ohjasi. Haaksirikkoutuneiden yrittäessä paeta saarelta, Jack ja Jennifer rakastelivat vihdoin läheisessä luolassa. Sillä välin "Roman" ja Bo sopivat riitansa kauan kestäneen jännitteen jälkeen. Bo oli mm. yhteistyössä Erneston kanssa saadakseen tietää, mitä hän suunnitteli tekevänsä isälleen Victorille. Palattuaan kotiin Bo alkoi flirtata uuden tohtorin Carly Manningin kanssa. Carlyn saapuminen loi uusia juonenkäänteitä. Carlyn lapsuudenystävät olivat Jackin kanssa naimisissa oleva Jennifer ja Frankie, joka julkistettiin Carlyn veljeksi. Heillä oli sotansa uutta roistoa Lawrence Alamainia vastaan. Lawrence murhasi Nick Corellin avulla Patchin lokakuussa 1990. Nickin tappoi myöhemmin hetkellisesti hullu Jo Johnson, Patchin ja Jackin äiti. Patchin kuoltua Kayla, jolla oli romanssi entisen lankonsa Shanen kanssa, kirjoitettiin sarjasta ulos vuonna 1992. Lawrence raiskasi Jenniferin, mikä aiheutti ongelmia hänen ja miehensä Jackin välille. Sillä välin Bo aloitti suhteen Carlyyn, jonka vanhemmat halusivat Carlyn naivan ilkeän Lawrencen. Isabella ja "Roman" menivät naimisiin, mutta avio-onnea ei kestänyt kauan, sillä "Romanin" kuolleeksi luultu vaimo, Marlena Evans, palasi kuolleista. Marlenan kuolema oli lavastettu, ja hän oli ollut Stefanon vankina. Myöhemmin paljastui, että hän oli kantanut Romanin kaksosia. Munasolu oli otettu entiseltä Dimeroiden työntekijältä Kate Robertsilta. "Romanin" etsiessä Stefanoa koston vuoksi, paljastui toinen järkyttävä salaisuus. "Roman" ei ollut oikeasti Roman, vaan oikea Roman oli myös ollut Stefanon vankina kuluneet vuodet. "Roman" paljastui Stefanon palkkasoturiksi John Blackiksi, jonka muisti oli tyhjennetty. Sitten hänet oli aivopesty luulemaan itseään Romaniksi rangaistuksena Stefanon pettämisestä. Ilman suurempaa sopimista siitä kuka jatkaisi kenenkin kanssa Roman ja Marlena palasivat yhdessä Salemiin, kuin myös John ja Isabella. Paljon oli muuttunut siitä, kun oikea Roman oli viimeeksi ollut kaupungissa. Kesken Johnin ja Isabellan häiden Isabellan synnytys käynnistyi, ja hän synnytti parin ensimmäisen ja ainoan lapsen, Bradyn. Brady nimettiin perheen mukaan, joka oli pitänyt Johnia omanaan. Johnin ja Isabellan onni ei kuitenkaan kestänyt kauan, kun Isabellalla paljastui tappava syöpä. Hän kuoli Johnin käsivarsille Italiassa. Toivuttuaan surusta Johnin ja Marlenan vanhat tunteen nousivat uudelleen pintaan. He päätyivät pettämään Romania tämän selän takana. John ja Marlena yrittivät monesti lopettaa suhteensa, mutta heidän tunteensa olivat liian vahvat. Huippukohtana oli, kun Marlenan ja Romanin tytär Sami yllätti heidät rakastelemassa Victor Kiriakisin uuden yrityksen Titanin pöydältä kesken alakerrassa olevien juhlien. Sami pakeni paikalta kertomatta näkemästään. Marlenan tullessa raskaaksi, hän luuli lapsen olevan Romanin. Uskoa auttoi se, että Sami oli vaihtanut isyystestin tulokset niin, että Roman näyttäisi olevan isä. Sami tiesi kuitenkin vauvan oikean isän, joten hän kidnappasi ja yritti myydä vauvan eli siskonsa Bellen, joka oli nimetty kuolleen Isabella Blackin mukaan. John sai selville Bellen olinpaikan ja palautti vauvan joulumessussa Marlenalle ja Romanille. Bellen ristiäisissä Marlena paljasti suhteensa Johnin kanssa, ja tapahtumien seurauksena paljastui, että John oli oikeasti Bellen isä. Roman ei voinut antaa anteeksi Marlenalle, joten hän häipyi kaupungista. Skandaali piti Marlenan ja Johnin erossa toisistaan, ja he hautasivat tunteensa. Marlena jäi lopulta yksin Johnin löytäessä lohtua kaupungin uudelta sosiaalityöntekijältä Kristen Blakelta. Sami ei koskaan antanut anteeksi Marlenalle ja Johnille äitinsä syrjähyppyä. Suhteesta syntynyt trauma laukaisi Samin pimeän puolen. Uuden käsikirjoittajan mukana tulivat yliluonnolliset juonenkäänteet. Lawrencen ja Johnin hullu täti hautasi Carly Manningin elävältä. Carlyn ja Lawrencen vaikea suhde kääntyi rakkaudeksi, kun he saivat lapsen, Nicholasin. Perhe lähti kaupungista Eurooppaan. Jack jätti kaupungin päädyttyään rahattomaksi ja henkisesti kuolleeksi saatuaan tietää, että hänen tyttärellään Abbylla oli kemiallisista myrkyistä johtuva syöpä. Hän oli järjestänyt myrkyt hävitettäväksi vuosia aiemmin. Jennifer siirtyi pian eteenpäin Stefanon salaperäisen holhokin Peter Blaken kanssa. Peter oli Johnin uuden rakkauden Kristenin veli. Jack palasi. Lisää draamaa toi Jenniferin kauan hoidossa olleen äidin Lauran palaaminen. Laura epäili Peteriä, joten Peter maalautti hänen toimistonsa myrkyillä, jotka lähettivät hänet toipumaan. Ollessaan vieroituksessa hän makasi Jackin kanssa, mutta he eivät tunteneet toisiaan, koska he eivät olleet koskaan tavanneet ja he käyttivät valenimiä. Jack ja Jen palasivat lopulta yhteen, mutta heidän oli pakko lähteä kaupungista välttääkseen Peteriä. Häneen oli ruiskutettu tauti, joka aiheutti hulluutta ja voimakkuuden kasvua. Vuoden päästä Peter pidätettiin ja Jack, Jennifer ja Abby saivat taas toisensa ja lähtivät Afrikkaan vuonna 1998.   Sarjaan alkoi tulla enemmän nuoria. Sami Bradyn lisäksi tulivat hänen sisarpuolensa Carrie sekä velipuolet Lucas Roberts ja Austin Reed. Lucasin vanhemmat olivat Kate Roberts ja Bill Horton, joka tuli muistelmissa takaisin sarjaan aiheuttaen Lauralle hermoromahduksen. Austin ja hänen sisarensa Billie olivat Kate aiemmasta avioliitosta, joka sai Katen jättämään lapsensa pahoinpitelevälle isälle. Austin oli nyrkkeilijä, jonka alkamassa oleva suhde Carrieen kärsi kolauksen, kun rikollinen heitti happoa Carrien kasvoille, vaikka Austin oli varsinainen kohde. Pian Austinin, Samin, Carrien ja Lucasin välille tuli rakkausdraama. Sami oli hullaantunut nuoreen mieheen nimeltä Alan, joka halusi hänen siskonsa. Alan raiskasi Samin, ja lopulta Sami ampui häntä kiveksiin, mikä kuohitsi hänet. Tästä tuli pian kaupungin skandaali, ja valmiiksi vaikeuksissa oleva Sami nolattiin, mikä teki hänestä entistä manipuloivan ja itsetuhoisan. Austin oli hänelle kiltti, ja Sami kehitti pakkomielteen häneen. Sami huumasi ja vietteli Austinin vain juostakseen hänen talostaan, kun Austin alkoi kutsua Samia "Carrieksi". Sami ajautui Lucasin syliin. He päätyivät harrastamaan seksiä, päästäkseen yli sydänsuruistaan, jotka Austinin ja Carrien suhde oli aiheuttanut. Vivianin avulla Sami sai Austinin uskomaan, että hän on Samin lapsen isä ja yritti saada hänet naimisiin kanssaan. Sillä välin Lucas käytti velipuoltaan Mike Hortonia erottaakseen Austinin ja Carrien. Miken piti varastaa Carrie Austinilta. Totuus nuoren Willin isästä paljastui, mikä johti Austinin ja Carrien häihin. Lucas julkisti kuolemattoman vihan Samia kohtaan, koska hänellä oli ongelmia oman poissa olevan isänsä kanssa. Vihdoin syntyi yksi Salemin legendaarisista kilpailuista Katen ja Samin välille. Kate oli vihainen, koska Sami oli manipuloinut häntä poikiaan. Sarjaan palasi myös Stefano, joka meedio tyttöystävänsä Celeste Perraultin avulla kidnappasi Johnin ja Marlenan. He pääsivät pakenemaan muistinmenetyksestä kärsivän Hopen avulla. Diera oli pitänyt Hopea vankina hänen poissaolonsa ajan. Ginaksi itseään luulevan Hopen paluu aiheutti ongelmia Bon ja hänen uuden tyttöystävänsä Billien välille. Hope julistettiin taas kuolleeksi, kun useat tapahtumat aiheuttivat sen, että Hope ja Gina eivät voineet olla sama henkilö. Billie ja Bo menivät lopulta naimisiin ja "Gina" tapaili Mikea jonkun aikaa, vaikka heidän välillään oli enemmänkin tuttavallisuutta kuin romantiikkaa. Lopulta Hope sai muistinsa takaisin, mikä aiheutti eron Bon ja Billie avioliitolle, koska Bo ja Hope olivat vielä laillisesti naimisissa. Antaakseen Bolle tilaa tutkistella tunteitaan äskettäin palannutta vaimoaan kohtaan, Billie lähti Eurooppaan. Billie palasi lopulta ja tuli raskaaksi Bolle. Lapsi vaikutti olevan kuollut. Äskettäin kuitenkin paljastui, että Dimeran kätyrit antoivat lapsen toisen perheen kasvatettavaksi. Muissa demonisissa käänteissä Marlena muuntautui leopardiksi ja hänet nähtiin levitoimassa useita kertoja. Caroline, Kristen, John ja monet muut Marlenan ystävät ottivat osaa manaamiseen, joka näytti tappavan Marlenan. Hetken aikaa Marlenan kuviteltiin kuolleen. Lopulta Marlena kuitenkin pääsi vapaaksi Saatanan otteesta Johnin rakkauden avulla. John jätti pappiuden ja yritti aloittaa uudestaan suhteen Kristeniin, mutta Kristen oli tällä välin valitettavasti mennyt naimisiin Tony Dimeran kanssa päästäkseen eroon tunteista, joita Isä Johnilla saattoi olla häntä kohtaan. Kristenin rakkautta Johniin testattiin, kun hänen aviomiehensä Tony, jolla uskottiin olevan tappava verisairaus, lavasti Johnin hänen murhastaan. Tonyn näytettiin lavastavan Johnin itsemurhasta, joka myöhemmin paljastui Tonyn serkuksi Andreksi, jolle oli uskoteltu, että hänelle oli sama verisairas kuin Tonylla. Marlena ei koskaan luopunut toivosta Johnin suhteen ja auttoi todistamaan Johnin syyttömyyden, vaikka Kristen luopuikin toivosta ja uskoi Johnin tappaneen Tonyn. Johnin ja Kristenin rikkoutunut luottamus kaihersi parin välejä pitkän aikaa.   Kristen ja John jatkoivat romanssiaan, mutta kumpikaan ei tiennyt Marlenan tunteiden Johnia kohtaan palanneen. Kristen tuli lopulta raskaaksi, mikä suututti Stefanon. Kostoksi Johnia kohtaan, Stefano kidnappasi Marlenan. Hän huijasi Marlenan lentokoneeseen, joka vei heidät Pariisiin, mutta muulle maailmalle vaikutti, että kone olisi tehnyt pakkolaskun mereen. Pariisissa Stefano lukitsi Marlenan kultaiseen häkkiin katutason alapuolelle. John kuitenkin vannoi, ettei lopettaisi etsintöjä ennen kuin löytäisi Marlenan. Kristen tiesi kuitenkin Marlenan olinpaikan, muttei kertonut siitä Johnille, koska pelkäsi Marlenan paljastavansa tunteensa Johnia kohtaan. Lopulta Johnille selvisi, että Marlena oli vankina Pariisissa. John löysi Marlenan tanssiaisten päätteeksi, mutta Stefano huumasi Johnin. Stefano halusi Johnin vastaavan vääryydestä, jonka hän teki Tonya kohtaan. Stefanon apulaiset totesivat Johnin "oikeudenkäynnin" jälkeen syylliseksi, ja tuomitsivat hänet teloitettavaksi keskiaikaiseen tapaan. Ensimmäisellä teloitusyrityksellä Marlena pelasti Johnin hengen olemalla valmis uhraamaan itsensä Johnin puolesta, minkä jälkeen Marlena vietiin pois. Johnin päätään ei kuitenkaan koskaan katkaistu kiitos hänen tätinsä Vivianin, jolla oli suhde Stefanoon. Stefanon luultiin kuolleen Pariisin tunneleissa maanalaisessa räjähdyksessä, kuten myös Kristenin äidin Rachelinkin. Kristen menetti Pariisissa vauvansa. Suojellakseen suhdettaan Johniin, Kristen ei kertonut kenellekään vauvan menetyksestä. Hän pyysi jopa Stefanon apua valheen kanssa. Kristen piti Marlenan hiljaisena rakkaudestaan Johnia kohtaan uhkaamalla saavansa keskenmenon vaikean raskautensa päätteeksi mikäli totuudet Kristenin teoista tulisivat julki. Kristen vajosi yhä syvemmälle ja syvemmälle pahuuteen, ja Stefano esitteli hänet Susan Banksille. Susan oli sivistymätön, raskaana oleva "kurpitsa", joka näytti Kristeniltä erona ainoastaan huonot hampaat. Susan sai Vivianin avulla Johnin vakuuttuneeksi, että hän on Kristen, kun Stefano pakotti hänet auttamaan. Selvisi, että Susan oli osa kolmosista. Hänellä oli sisko Mary Moira ja veli Thomas. Saatuaan selville Kristenin petoksen, Marlena joutui lukituksi salaiseen huoneeseen Dimeran kartanon viinikellarissa. Häntä pidettiin siellä, kunnes Stefano sai taas loihdittua hänet. Kristen oli pian samassa tilanteessa Susan muutettua mieltään ja lukittuaan hänet Marlenan kanssa salaiseen huoneeseen. Susan yritti naida Johnin Elvis-tyylisissä häissä, mutta John sai selville, että Marlena ja Kristen olivat salaisessa huoneessa. Haljennut kaasuputki melkein tappoi molemmat naiset, mutta John pelasti heidät viime hetkellä huoneesta. Vironnut Kristen oli valmis astelemaan avioon Johnin kanssa Susanin paljastuttua, mutta Marlena paljasti Kristenin salaisuudet, jolloin Kristen meni sekaisin yrittäen ampua Marlenan. Kristen pidätettiin, ja John jätti hänet. Tapahtumaketjun päätteeksi Marlena ja John paljastivat vihdoin tunteensa toisiaan kohtaan ja John kosi Marlenaa. Susan lähti kaupungista ja rakastui englantilaiseen Edmundiin. Kristen sai lisää vihollisia Salemissa, mm. Marlenan, Johnin, Laura Hortonin, Vivianin, Celesten, Susanin ja Edmundin.Myöhemmin Kristenin eloton ruumis löytyi uima-altaasta ja selvisi, että Edmund oli vahingossa hukuttanut hänet. Monien käänteiden myötä selvisi, että uhri ei oikeasti ollut Kristen vaan Susanin pillereitä popsiva sisko Penelope Tate. Mike ja Carrie rakastuivat toisiinsa ja lähtivät kaupungista yhdessä Israeliin vuonna 1999. Ilkeästä Vivianista tuli koominen ja hän lähti kaupungista vuonna 2000 palvelijansa Ivan Maraisin kanssa. Lucas ja Sami taistelivat Willin huoltajuudesta. Taistelu päättyi, kun Victor pakotti Lucasin ja Katen antamaan täyden huoltajuuden Samille vastineeksi kaikesta kiristysmateriaalista, jota Samilla oli. Austinin ja Gretan romanssinpoikanen päättyi Eedenin puutarha -virtuaalitodellisuuteen. Austin suostui lopulta naimaan Samin, mutta jätti hänet alttarille saatuaan tietää Samin valehdelleen Lucasin lyöneen Williä. John ja Marlena pääsivät lopulta 1999 vannomaan ikuista rakkauttaan yli kymmenen vuoden erossaolon jälkeen. Hääseremonian jälkeen pari jatkoi häämatkalleen Havaijille, jossa Johnin luultiin hukkuuneen yrityksessään pelastaa merihädässä ollutta henkilöä. Marlena kuitenkin löysi hänet myöhemmin kellumasta rantavedessä. Myöhemmin paljastettiin, että Stefano oli siepannut Johnin sukellusveneelle. Stefano aivopesi Hopen taas Ginaksi, ja palautti Johnin muistot saadakseen heidät valtaansa. Tämä johti siihen, että John ja Hope rakastelivat sukellusveneessä Johnin ja Marlenan häämatkan aikana. Oikea prinsessa Gina tuli esiin ja kaappasi Hopen. Bo pelasti Hopen lopulta. Hänen lapsensa oli kuitenkin Bolla ja Hopella. Hope ja Bo joutuivat jättämään surulliset jäähyväiset pojalleen. Lohtua heille toi heidän oman biologisen lapsensa takaisin saaminen Lexieltä. Lexien tehdessä kaikkensa pitääkseen lapsensa, hän joutui isänsä vaikutuksen alaisuuteen. Stefanon paettua kaupungista, Lexie johti Dimeroita jonkin aikaa. Lopulta Lexie sai taas elämänsä järjestykseen ja jopa ystävystyi entisen vihollisensa Hopen kanssa uudestaan. 2000-luvulta eteenpäin sarjassa on alettu keskittyä yhä enemmän nuoriin hahmoihin kuten Belleen, Bradyyn, Shawn Douglasiin ja Philipiin. Heidän joukkoonsa liittyivät pian "avaruuskaksoset" Cassie ja Rex, jotka myöhemmin paljastuivat Katen ja Romanin lapsiksi. Marlena synnytti heidät ollessaan Stefanon vankina. Myös Mimi liittyi sarjaan hänen isänsä hylättyä hänen perheensä. Bellen ja Shawnin suhteeseen on keskitytty eniten. He lupasivat pysyä neitsyinä avioliittoon asti ja vaihtoivat siveyssormuksia. Toinen suhde, johon on keskitytty on ollut Bradyn ja Philipin kilpailu Chloesta. Salemiin saavuttuaan Chloe käytti mustia vaatteita ja isoja silmälaseja. Monet kutsuivat häntä Golgatan Olgaksi. Hän järkytti oppilaat saapumalla päättäjäistansseihin seksikkäässä punaisessa mekossa. Philip tapaili häntä ensin vain pilan vuoksi, koska Philipin piti jättää hänet ja särkeä hänen sydämensä, mutta sitten tämä rakastuikin Chloeen. Brady alkoi etääntyä perheestään, koska hän inhosi äitipuoltaan Marlenaa. Hän kertoi asiasta Chloelle. Loppujen lopuksi Bradysta ja Chloesta tuli pari, mutta Victorin mielestä Chloe ei ollut tarpeeksi hyvä Bradylle, joten hän hoiti Chloen ulkomaille laulamaan oopperaa. Tony palasi uutena Dimeroiden johtajana varastamaan Marlenan Johnilta. Hänen motiivinsa säilyivät salassa monta kuukautta, mutta sillä aikaa hän aiheutti ongelmia monille salemilaisille. Stefano oli jättänyt hänelle sinisen avaimen kertoen, että se avaa hänen salaisuutensa menneestä ja tulevasta. John ja Tony yrittivät selvittää avaimen salaisuutta monta kuukautta. Kirjoittavat alkoivat myös hyödyntää sarjan uusinta hahmoa Nicole Walkeria. Hän oli alun perin tyttö huonoista piireistä, mutta Sami palkkasi hänet Titanin malliksi. Myöhemmin Kate maksoi hänelle suuren summan rahaa, jotta hän naisi Katen pojan Lucasin. Avioliiton piti auttaa Lucasia saamaan poikansa huoltajuus. Robertsien myötä Nicole alkoi himoita valtaa ja rahaa, mikä vei hänet Katen kauhuksi Victor Kiriakisin sänkyyn. Erottuaan Lucasista, hän nai Victorin. Hän joutui ongelmiin Victorin kanssa uhmattuaan häntä. Selvittyään tappavasta kohtauksesta, joka halvautti hänet seitsemäksi vuodeksi, Victor ei enää halunnut olla avuton. Siksi Victor käyttikin hyväkseen tietoa, että Nicole tappoi Colin Murphyn, saadakseen Nicolen valtaansa. Jack Deverauxia iskettiin päähän tiilellä, koska hän tutki Aben murhaa. Maggie, joka oli nähnyt Aben murhan, mutta sulkenut sen mielestään, oli seuraava uhri. Hänet hakattiin likööripullolla. Caroline Brady myrkytettiin ja hänen lapsenlapsena Cassie Brady puukotettiin ja tungettiin pinâtaan kiitospäivänä. Romanin kurkku viillettiin auki hänen häissään uuden vuoden aattona. Nicolea epäiltiin sarjamurhaajaksi, joten hän pisti itsensä kiinni käsiraudoilla Bradyyn. Salemin sarjamurhaaja oli yrittänyt myös tappaa Shawnin, koska hän epäili Marlenaa murhaajaksi, mutta hän puukottikin Jania, joka oli Shawnin sängyssä. Nicole käski Janin tappamaan Victorin sitä ennen kuin hän ehtii muuttamaan testamenttiaan. Jan tappaa Victorin sähköiskulla samaan aikaan kun lukkoseppä on irrottamassa Nicolea Bradystä. Marlena herää Alicen luona ja luulee olevansa kuollut. Alice vakuuttaa, että he eivät ole. Roman astuu sisään ja selittää, että joku on rakentanut kopion Salemista trooppiselle saarelle, jonne murhatut kuljetettiin panttivangeiksi. Samaan aikaan Jan on ottanut Shawnin panttivangiksi. Parin päivän päästä Jackin onnistuu lähettää Jenniferille viesti, jossa lukee tässä on Jack ja olen elossa. Jennifer saa Jackilta toisenkin viestin ja myöhemmin lentokone tulee hakemaan Jenniferin saarelle. Hope ja Patrick pääsevät myös saarelle.  Lucas kosii Samia - Sami suostuu. Romanin onnistuu lähettää Bolle viesti.  Bo ja Tek käyvät katsomassa Marlenan ja Romanin haudat - ne ovat tyhjät. Shawnin onnistuu kolkkaamaan Jan ja hän kiiruhtaa heti takaisin Salemiin. Nunnaksi pukeutunut Jan onnistuu houkuttelemaan Shawn hänen autoon sa ja huumaa hänet. Bon ja Johnin lentokone putoaa saarelle, jossa kuolleeksi luullut henkilöt ovat. Brady, Tek ja Nicole saapuvat myös saarelle. Saarelaiset nousevat laivoihin ja lauttoihin valmiina pakenemaan, mutta Tony ja Bart ilmestyvät paikalle yhtäkkiä. Maggie häiritsee Tonya sen aikaa, että Bo ja Hope ottavat hänen salkkunsa ja heittävät sen sulaan laavaan. Tony paljastaa kuitenkin pienen kauko-ohjaimen, joka saa tulivuoren täyteen voimaansa. Hän on valmis lähettämään vihollisensa Helvettiin. Johnin selkä murtuu hänen jäädessään pudonneen kattoparrun alle. Tulivuorenpurkaus aiheuttaa voimakkaan vedenalaisen maanjäristyksen, mistä seuraa valtava aalto. Aalto tuhoaa lautan, jolla selkänsä murtanut John, Marlena sekä Roman olivat. Marlena on valmis uhraamaan oman henkensä ja köyttää kipujen täyttämän Johnin kiinni lauttaan pelastaakseen tämän hengen, ja jättää hyvästit. Samaan aikaan Lucas kosii Samia ja tämä suostuu. Selkänsä murtanut John kärsii valtavista kivuista. Lexie huomaa Johnin olevan ylilääkitty, eikä anna hänelle enää lääkkeitä, joten John varastaa niitä häneltä. Sami näkee taas Johnin huumeiden kanssa. Bellen ja Philipin vaihtaessa häävaloja, pakenemaan onnistunut Shawn ajaa kirkon ikkunan läpi moottoripyörällään keskelle hääseremoniaa. Shawn, Philip ja Belle viedään sairaalaan. Shawn pidätetään. Marlena ja Roman pelastettiin saarelta pakenemisen jälkeen merihädästä, mutta he päätyivät Tonyn seuraan, ja joutuivat Tonyn vangeiksi linnaan. Marlena on vakuuttunut, että Kate ja John luulevat heidän olevan kuolleita ja, että he eivät Romanin kanssa pääse koskaan kotiin. Epätoivoon vaipunut Marlena päätyy sänkyyn Romanin kanssa. Mimi saa tietää olevansa raskaana, mutta ei aio kertoa asiasta Rexille. Kate ja John lähentyvät, ja John kosii Katea. Bo lentää Eurooppaan Billien kanssa. Kate huumaa Brandonin ja Samin ja järjestää heidät hänen hotellihuoneeseensa estääkseen Samin ja Lucasin häät. Brandon ja Sami riisutaan, ja heidät laitetaan kahdestaan sänkyyn. Lucas näkee heidät eikä usko Samin selityksiä - hän peruu häät. Katkeroitunut Sami muuntautuu "Staniksi" kostaakseen kokemansa vääryyden. Belle saa tietää, että sodassa ollut Philip on kadonnut taistelussa. Belle, Shawn, Bo ja Hope saavat salaisia hallituksen sivuja vahtineelta Rexiltä tiedon, että Johnilla on suunnitelma Philipin pelastamiseksi. Monien vaiheiden jälkeen Roman ja Marlena pelastautuvat linnasta ja pääsevät palamaan kotiin. John ja Marlena näkevät toisensa lentokentällä terminaalissa ja jakavat tunteellisen jälleennäkemisen. Yhtä koskettava hetki on, kun myös Roman ja Kate näkevät toisensa terminaalissa. Philipiä pidetään vankina bunkkerissa. "Stan" saapuu bunkkerille ja hänet pidätetään, koska häntä epäillään vakoilijaksi. Hän joutuu Philipin kanssa samaan selliin ja molemmat pelkäävät että heidät teloitetaan. Myös Jack päätyy lopulta Salemiin. Hänellä havaitaan tappava ja harvinainen tauti, johon ei ole olemassa lääkettä. Jack haluaa estää perhettä kokemasta hänen hidasta kitumiskuolemaansa, joten hän lavastaa kuolemansa auto-onnettomuudella. Surun murtama Jennifer lähenee Frankien kanssa. Tony antaa Samille aseen, varusteita ja peitetarinan. Sitten hän lähettää "Stanin" Shawnin ja muiden luo. "Stan" näyttää muille Philipin tunnistelevyt ja vakuuttaa tietävänsä, missä Philip on. "Stan"  piirtää kartan Philipin olinpaikasta ja Tony on riemuissaan siitä, että miehet ovat menossa suoraan ansaan. Miehet järkyttyvät, kun Sami murtautuu bunkkeriin "pelastamaan heidät". Oikea merijalkaväki saapuu pelastamaan päivän ja pidättämään Tonyn. Mickey valitsee Maggien eikä Bonnieta. Marlena saa tietää olevansa raskaana, ja järkyttyy ymmärtäessään lapsen olevan Romanin, ja että lapsi tuhoaisi kaksi avioliittoa. Kesken vihkivalojen uusimisen Marlena pyörtyy, ja Roman lipsauttaa hänen olevan raskaana. Marlena päättää kertoa Johnille totuuden vauvasta, ja samaan aikaan Roman kertoo asiasta alakerrassa ällistyneelle Katelle. Asiasta suuttunut John hyökkää Romanin kimppuun Johnin ja Marlenan kattohuoneistoasunnossa. Marlena juoksee hänen peräänsä, mutta häntä alkaa huimata portaissa, minkä takia hän putoaa alas portaista. Marlena kiidätetään sairaalaan, jossa hän menettää lapsensa. Marlena saa tietää keskenmenosta, jolloin hän järkyttyy syvästi. Tultuaan tolkkuihinsa hänellä on täydellinen muistinmenetys. Häntä pyydetään hoitamaan tohtori Alex North, joka kenenkään tietämättä on tuntenut Marlenan kauan sitten menneisyydessä. Bo ja Billie löytävät kuolleeksi luullun lapsensa juostuaan ensin Dimerojen lukuisissa ansoissa. Paljastuu, että heidän Georgiaksi nimeämä tyttärensä tunnetaan nykyään Chelseana, kuten hänen kasvatusvanhempansa hänet nimesivät. Chelsean kasvatusvanhemmat kuolevat auto-onnettomuudessa ja aluksia biologisia vanhempiaan kohtaan katkerasti käyttäytyvä Chelsia alkaa pikkuhiljaa hyväksyä heitä. Frankie ja Max Brady, Carolinen ja Shawnin adoptiolapset, palaavat Salemiin. Alex North paljastaa hänen ja Marlenan yhteisen menneisyyden, muttei kerro totuutta väkivaltaisesta liitosta. Alex aivopesee ja huumaa Marlenaa, jottei hän saisi muistiaan takaisin. Shawn ja Belle ovat lähentyneet uudestaan, mutteivät voi olla yhdessä, koska Belle ja Philip ovat naimisissa. Belle on valmis jättämään Philipin, kunnes paljastuu, että hän on menettänyt sodassa toisen jalkansa. Kun Belle lisäksi saa tietää olevansa raskaana Philipin lapselle, hän ja Shawn sanovat hyvästit yhteiselle tulevaisuudelleen. Rex saa tietää totuuden Mimin valheista. Hän tuntee itsensä petetyksi sekä murtuneeksi ja päättää lähteä Salemista. Mimille selviää, ettei hän voi koskaan saada lapsia epäonnistuneen abortin takia. Lucas kosii Samia uudelleen - hän suostuu ja he rakastelevat. Heidän häänsä kuitenkin keskeytyvät, kun Kate paljastaa Samin tehneen ilkitöitä Stanina. Sami löytää lohtua kaupunkiin palanneesta Austin Reedistä, Lucasin veljestä ja Katen pojasta. Myös Austinin entinen rakastettu, Carrie Brady, Samin sisko, palaa Salemiin.   Philip kannustaa Mimiä siirtymään Rexin yli ja ehdottaa vapaaksi jäänyttä Shawnia. Tony viedään Salemiin. Sami rukoilee, ettei hän paljastaisi totuutta kieroilleesta "Stanista".  Tony lupaa pitää Samin salaisuuden, ja kertoo Samille tarvitsevansa hänen apuaan päästäkseen pakenemaan. Belle synnyttää tytön, joka saa nimetään Claireksi. Claire sairastuu vakavaan sairauteen ja hän tarvitsee uuden maksan, mutta koska luovuttajia on harvassa, luullaan tytön kuolevan. Sami juonii saadakseen Austinin itselleen, ja käskee Lexietä kertomaan Carrielle ettei tämä voi saada terveitä lapsia Austinin kanssa. Sami päätyy yhteen Austinin, ja Carrie Lucasin kanssa. Chelsea menettää ajolupansa kaahailtuaan. Bo myöntää hänelle väliaikaisen ajoluvan ja antaa autonsa tämän käyttöön. Kännykään keskittynyt Chelsea ajaa pimeässä pikkuveljensä Zackin yli, mutta luulee törmänneensä jonkun lemmikkiin ja pakenee paikalta. Hope löytää pienen poikansa tieltä, ja Zack kiikutetaan sairaalaan, jossa hänet todetaan aivokuolleeksi. Zack hyväksytään elinluovuttajaksi, ja pelastaa Clairen hengen, sekä antaa Abelle takaisin näkökyvyn uusien verkkokalvojen muodossa. Mimi tajuaa verikokeiden perusteella, ettei Philip olekaan Clairen isä, vaan että Shawn on. Bo ei kerro surunmurtamalle Hopelle heti totuutta yliajajasta. Kun totuus paljastuu, Hope loukkaantuu syvästi ja haluaa erota Bosta. Chelsea joutuu oikeudenkäyntiin, eikä häntä tuomita, koska tarvittavat todisteet ovat kadonneet. Hope syyttää asiasta Bota, vaikka todellisuudessa asian takana on Chelsean isoäiti Kate Roberts. Hope pakenee suruaan Morgansaarelle, jossa hän kohtaa Patrick Lockhartin ja päätyy rakastelemaan tämän kanssa. Alexin toimista Marlena jättää Johnin, ja menee naimisiin Alexin kanssa. John saapuu keskeyttämään parin häämatkan, ja antaa Marlenalle vastalääkettä, jolloin tämä saa muistinsa takaisin. Alex ja John tappelevat jyrkänteellä, ja Alex tippuu alas varmaan kuolemaan. John ja Marlena palaavat yhteen. Samalla saarella olleet Hope ja Patrick palaavat Salemiin samaan aikaan kuin Marlena ja Johnkin. Lexiellä on suhde poliisi Tek Kramerin kanssa. Lopulta Abe saa heidät kiinni rysänpäältä nimettömän vihjeen saattelemana. Lähentyneet Mimi ja Shawn menevät naimisiin, mikä tekee Bellen mustasukkaiseksi. Mimi ei kuitenkaan paljasta tietävänsä Clairen oikeaa isää. Carrie ja Lucas menevät naimisiin, mikä on todellisuudessa kova pala Austinille ja Samille. Philip ja Belle sekä Shawn ja Mimi turvautuvat hedelmöityshoitoihin saadakseen lapsia. Munasolut kuitenkin vaihtuvat, ja Belle tulee raskaaksi Shawnille, kun taas sijaissynnyttäjä puolestaan odottaa Mimin ja Philipin lasta. Samin naapuriin muuttaa komea brittimies EJ Wells. Jennifer ja Frankie menevät naimisiin. Samaan aikaan paljastuu, ettei Jack ole vielä kuollutkaan. Hän on hoitokodissa, jossa häntä hoitaa Jackin kuolleeksi luultu veli Patch. Mies ei kuitenkaan muista Jackia eikä menneisyyttään. Jack ja Patch, kaksi kuolleeksi luultua, palaavat Salemiin, juuri kun Jennifer ja Frankie ovat vaihtaneet valansa. Kayla Brady, Frankien sisar ja Patchin entinen aviopuoliso, on hämmästynyt kohdatessaan jälleen elämänsä rakkauden. Frankie löytää Jackin sairauteen kokeiluvaiheessa olevan lääkkeen, joka toimii. Kiusallisen kolmiodraaman myötä Jack ja Jennifer päätyvät takaisin yhteen. Frankie jättää lopulta Salemin ymmärrettyään, ettei voi koskaan saada Jenniferiä kokonaan itselleen. Marlena tahtoo suhteestaan Johniin aikalisän Alexin kanssa sattuneiden tapahtumien vuoksi ja hyväksyy väliaikaisen työtarjouksen New Jerseystä. Paljastuu kuitenkin, että Marlena on siepattu, ja John pelastaa hänet varastorakennuksesta sidottuna laatikosta. Pari palaa Salemiin. Belle saa keskenmenon. Jack ja Jennifer saavat ainutlaatuiset työtarjoukset Lontoosta, ja jättävät Salemin vieden mukanaan Jack Juniorin. Tytär Abby jää kuitenkin kaupunkiin. Marlena ja John aikovat uusia vihkivalansa, mutta antavat mieluummin vuoronsa kiireisille Austinille ja Carrielle, jotka jättävät Salemin pienimuotoisen hääseremoniansa jälkeen. Hope synnyttää tyttären, joka saa nimekseen Ciara. Patrick paljastaa valehdelleensa isyydestä, ja kertoo Bon olevan lapsen oikea isä. Bo ja Hope palaavat yhteen. Marlena ja John menevät naimisiin Italiassa. EJ on Johnin perään ja päätyy ampumaan Johnia, minkä seurauksena tämä vajoaa koomaan useaksi kuukaudeksi. Marlena pysyy miehensä vierellä, ja saa hänet lopulta heräämään. John joutuu auto-onnettomuuden uhriksi ja kuolee sairaalassa Marlenan käsiin läheistensä läsnä ollessa. Jouluna 2007 hänen kuitenkin paljastetaan olevan elossa. Stefano Dimera oli nimittäin lavastanut kuoleman, ja aivopessyt Johnin tunteettomaksi. Hänen muistonsa oli pyyhitty pois, eikä John kyennyt enää tuntemaan rakkautta. Marlena löytää Johnin tammikuussa 2008 Dimeran kartanon salaisesta laboratoriosta. -------------------------------------------------------------------------------- -------------------------------------------------------------------------------- -------------------------------------------------------------------------------- -------------------------------------------------------------------------------- -------------------------------------------------------------------------------- -------------------------------------------------------------------------------- -------------------------------------------------------------------------------- -------------------------------------------------------------------------------- Abe ja Lexie ovat onnellisia saadessaan viettää aikaa Theon kanssa, mutta heidän välinsä ovat yhä kireät. Lexie päättää jäädä kotiin hoitamaan Theoa. Lucas saa Allien huoltajuuden. Hän vie Allien ja Chloen Hortonien mökille. Victor ja Stefano painostavat Paulia ottamaan syyt niskoilleen Philipin ja Johnin puolesta. Paul antautuu poliisille ja kertoo olleensa syyllinen huumelavastukseen ja tuhopolttoon. Chelsea päättää jättää Danielin. Trent yrittää saada Melanien sänkyyn ystävänsä kanssa maksaakseen pelivelkansa. Roisto ampuu Nickia. Chelsea näkee Nickin ja Melanien suutelevan. Stefano ehdottaa Katelle naimisiinmenoa. Trent pyytää Marlenaa ulos, mikä saa Marlenan pyytämään avioeroa Johnilta. John ei haluaisi Marlenan tapailevan Trentiä. John mottaa Trentiä. Hän pyytää sitä anteeksi, koska ei tiedä, mitä tapahtui. Bo ja Hope saavat tietää, että Nicole on Trentin vaimo. Nicole paljastaa Victorille olevansa yhä naimisissa Trentin kanssa. Trent pahoinpiteli Nicolea ennen kuin tämä pakeni häneltä. Victor tuntee sympatiaa, mutta haluaa silti avioerorahat takaisin. Myöhemmin Victor soittaa salaperäisen puhelun Trentille. Stefano järjestää juhlat kartanossa. Stefano pakottaa Marlenan kertomaan, että hän ruiskutti myrkkyä Stefanon suoniin.Stephanie, Melanie, Max, Nick ja Chelsea palaavat Salemiin.Max uhkaa tappaa Trentin. Nick uhkaa tuhota Trentin maineen yliopistolla, mutta Trent muistuttaa, ettei Nick tehnyt kaikkea apurahatyössään. Nicole käskee Trentin maksaa hänelle, koska hän menetti avioerorahat. Hän saa tietää olevansa raskaana. Caroline löytää Trentin ruumiin hautausmaalta. Epäiltyjä ovat Nick, Max, Melanie ja Nicole. Philip vie Katen sairaalaan, kun tama yskii verta. Daniel kertoo Katelle, että tällä on keuhkosyöpä. John saa kohtauksen. Kayla uskoo ongelmien johtuvan siitä, että Stefano on ohjelmoinut Johnin. Pormestari haluaa Hopen poliisipäälliköksi, mutta tämä kieltäytyy. Bo haluaa työn. -------------------------------------------------------------------------------- -------------------------------------------------------------------------------- -------------------------------------------------------------------------------- Nicole saa tietää, ettei hän voi enää saada lapsia. Hän hankkii pehmusteita, jotka näyttävät vauvamahalta. Brady järkyttyy saadessaan tietää, että Nicole teeskentelee olevansa yhä raskaana. Nicole suostuttelee lääkärinkin pitämään salaisuuden. Sami rukoilee Rafea ottamaan hänet takaisin. Rafe suostuu vastahakoisesti. Kate saa tietää, että hänen syöpänsä on levinnyt. Hän tarvitsee luuydinsiirron. Chloe suostuu Lucasin kosintaan. Chloen luuydin sopii Katelle. Chloe suostuu luovuttamaan sitä, vaikka siitä voi olla haittaa hänelle. Kate antaa siunauksensa Lucasin ja Chloen avioliitolle. Daniel tutkii Chloen. Heidän välillään kipinöi. Terapeutti väittää haluvansa saada Johnin ja Marlenan takaisin yhteen. Pormestarin tappaja tunnistaa Rafen ja puukottaa häntä, kun Rafe on käymässä ulkona. Samin täytyy hoitaa Rafe itse kuntoon, koska joku agenteista kertoi Rafesta tappajalle. Nicole haluaa adoptoida vauvan. Max avaa vihdoin Trentiltä saadun paketin Chelsean suostuttelun jälkeen. Paketissa on lelukoira ja lappu, jossa lukee "Olen pahoillani". Chelsea halaa Maxia. Philip pyytää Stephanieta ulos. Bo putoaa tikkailta koristellessaan kuusta ja menettää tajuntansa. Bo alkaa nähdä näkyjä. Nicole lahjoo lääkärin esittämään hänen synnytyslääkäriään. Chloe ajattelee Dania rakastellessaan Lucasin kanssa. Melanie kertoo Philipille ja Stephanielle, että Nick antoi oikeudet polttoaineprojektiinsa hänelle. Philip ja Stephanie suutelevat. Sami antaa Rafelle lahjaksi isoisältään saamansa kolikon. Maggie antaa Chloelle kuusenkoristeen Hortonien joulukuuseen, mutta Chloe hajottaa sen. Victor tarjoaa Bradylle töitä Titanista. Theo karkaa Lexieltä. Bo tajuaa näkevänsä näkyjä Theosta ja onnistuu paikantamaan hänet.