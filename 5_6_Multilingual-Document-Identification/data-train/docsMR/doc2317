A Carnivàle – A vándorcirkusz egy Templomos Lovagrend tanaival.  A sorozat felvételének helyszíne  Santa Clarita, Kalifornia, és más, dél-kaliforniai helyszínek. A Carnivàle az HBO saját gyártású sorozata. Két évad készült el belőle, amit 2003 szept. 14-e és 2005 márc. 27-e között vetítettek az amerikai tévécsatornán. A sorozat kitalálója Daniel Knauf, ugyanakkor ő az egyik producer is Ronald D. Moore és Howard Klein mellett. A film zenéjét Jeff Beal készítette. Ben Hawkinst Nick Stahl, míg Justin Crow atyát Clancy Brown alakítja. Knauf az eredetileg játékfilmnek szánt scriptnek a Carnivàle címet adta, ezt a szokatlan helyesírást alkalmazva, hogy kiemelje a történet különösségét. Knauf  már az elején kidolgozta a cselekmény főbb vonalait, mint ahogy számos történetelem apróbb részleteit és a végkifejletet is. A 180 oldalas script ugyanakkor kétszer olyan hosszú lett, mint egy átlagos játékfilm hossza, ennek ellenére Knauf úgy érezte, hogy ez még mindig túl rövid ahhoz, hogy eredeti elképzeléseit megvalósítsa. Ezért aztán a forgatókönyv a fiókba került. Az 1990-es évek közepén néhány tévés cég arra biztatta, hogy  sorozat formájában valósítsa meg az ötletet. Így elkészítette  a script első részéből a pilot epizódhoz  szánt forgatókönyvet, de mivel nem voltak kapcsolatai a televíziós szakmában, újra félre kellett tennie a projektet. Néhány évvel később azonban úgy döntött, ad még egy utolsó esélyt forgatókönyvírói törekvéseinek, és feltöltötte a pilot forgatókönyvét a saját weboldalára. A scriptet végül egy barátja, Scott Winant juttatta el Howard Kleinhez. Számos találkozót és megbeszélést követően Klein úgy ítélte, hogy a Carnivàle televíziós sorozatként ígéretesnek látszik, és felhívta rá az HBO figyelmét. A tévéadónak is tetszett az ötlet, Knaufot azonban túl tapasztalatlannak tartották a tévés szakmában ahhoz, hogy rábízzák a költségvetés teljes felügyeletét, ezért Ronald D. Moort nevezték ki a sorozat felelősének. A Carnivàle az 1930-as évek Amerikájában játszódik a Dust Bowl idején. A két cselekményszál, az utazó vándorcirkusz és a kaliforniai prédikátor története lassan egymásba fonódik. Az első évadban 15 főszereplőt láthatunk, a második évad 13 fő karaktert szerepeltet és számos mellékalakot visszatérő szerepekben. A legtöbb karakter háttértörténete már a sorozat forgatása előtt elkészült, de nem lett beépítve a műsor látható szerkezetébe. A másik cselekményszál főalakja Clancy Brown, aki a sorozat antihősét, Justin Crowe-t, a metodista lelkészt alakítja. Amy Madigan játssza a nővérét, Irist. Az első évadban Robert Knepper  a híres rádiós műsorvezető, Tommy Dolan, míg Ralph Waite látható Justin atya mentora, Norman Balthus tiszteletes szerepében. K Callan alakítja Eleanor McGillt, aki akkor vált Justin atya odaadó követőjévé és hívévé, miután saját bőrén tapasztalta a pap hatalmát. A második évadban több változás is történt. John Flack, Karyne és Sarah Streben végleg búcsút vettek az első évad utolsó részével, míg Patrick Bauchau és Diane Salinger vendégszereplőként folytathatták munkájukat. Ralph Waite állandó szerepet kapott. Új mellékszereplők is megjelentek, közülük a fontosabbak John Caroll Lynch a szökött fegyenc, Varlyn Stroud, és Bree Walker, a Skorpió Lady szerepében.