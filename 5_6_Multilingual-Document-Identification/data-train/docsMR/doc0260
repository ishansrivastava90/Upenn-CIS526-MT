Així doncs, els seu primer senzill va ser "Hug", que es posà a la venda el 14 de gener de 2004. El senzill va esdevenir un gran èxit i va posar a TVXQ al número 1 de les llistes coreanes només tres mesos després del seu debut. A l'octubre de 2004, i després d'haver editat un altre senzill al juny, publiquen el seu primer àlbum "Tri-angle". Al mes de gener el grup fa una edició del seu primer disc a la Xina amb versions en mandarí d'algunes de les seves cançons. A l'abril surt el seu primer senzill al Japó, "Stay With Me Tonight". Al setembre es llança el seu segon àlbum, "Rising sun", simultàniament a diversos països asiàtics. El primer senzill de l'àlbum, "Rising sun" , puja al primer lloc de les llistes de Corea, la Xina, Taiwan i Singapur encara que les activitats de promoció s'han de limitar a causa d'una lesió de Hero a la cama. Al final de 2005, i amb Hero ja recuperat, participen en un concert a la Xina amb d'altres artistes convidats com Rain. Aquest any, el grup fa el seu primer concert de debò a l’estadi olímpic de Seül. Al concert, hi assisteixen fins i tot fans de l'estranger que no dubten a viatjar a Corea des de la Xina, el Japó, Tailàndia o inclús des dels EUA. El concert crea tanta expectació que més de 20000 fans col·lapsen el lloc web d'Interpark, quan es posen les entrades a la venda. El 2006 és també l'any de la seva primera gira, la "Rising Sun 1st Asia Tour". La gira els du, entre d'altres països, a Malàisia i Tailàndia, on mai no havien fet cap concert. A més, a Malàisia esdevenen els primer artistes coreans en fer un concert en aquest país. Al març surt a la venda el seu primer disc en japonès, "Heart, Mind and Soul". A l'abril, Hero és arrestat per la policia coreana després de ser enxampat conduint en estat d'embriaguesa. A causa d'això, la companyia discogràfica que porta el grup al Japó retira Hero de les activitats del grup durant dos mesos. Al maig, amb el grup al complet, comencen la gira pel Japó, la "1st Live Tour Heart, Mind and Soul", que acabarà el 25 de juny a Tòquio. Al febrer, comença la segona gira del grup per l'Àsia, la "2nd Asia Live Tour Concert "O"- 正.反.合." per promocionar el seu tercer disc en coreà. La gira recorrerà Seül, Pequín, Xangai, Taipei, Hong Kong, Bangkok i Kuala Lumpur. Al març de 2007 surt a la llum el seu segon disc al Japó amb el títol "Five in the black" que entra directament al número 6 de la llista d'àlbums Oricon. Al mes de maig comencen la seva segona gira pel Japó, la "2nd Live Tour 2007-Five in the Black". Al començament només havien de fer 14 concerts a 9 ciutats. Tanmateix, les demandes dels fans van obligar a canviar el calendari de concerts i a afegir-hi deus noves actuacions.