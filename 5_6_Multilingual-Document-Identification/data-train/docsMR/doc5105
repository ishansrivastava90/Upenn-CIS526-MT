Trondheim is gelegen aan de Trondheimfjord. De veerdienst Hurtigruten meert aan in de haven van de stad. De plaatsen Langørjan, Ringvol, Spongdal en Trolla maken deel uit van de gemeente. Trondheim ligt aan de monding van de Nidelva, beschermd gelegen met uitstekende havencondities. De rivier was in de Middeleeuwen diep genoeg voor scheepvaart. Een modderlawine maakte de rivier minder bevaarbaar en verwoestte een deel van de haven in het midden van de 17e eeuw. De grote veldslag van Kalvskinnet vond hier plaats in 1179, waarbij koning Sverre Sigurdsson en zijn Birkebeiner strijders zijn rivaal voor de troon Erling Skakke versloeg. In navolging van de hernoeming van Oslo in Kristiania werd de naam Nidaros weer geïntroduceerd als officiële naam van de stad voor een korte periode van 1 januari 1930 tot 6 maart 1931. De naam werd hersteld om de link van de stad met zijn glorieuze verleden te bevestigen, ondanks het feit dat bij het referendum van 1928 17.163 mensen voor Trondhjem stemden en 1.508 mensen voor Nidaros. Er ontstond echter zo'n groot protest, zelfs gepaard gaand met relletjes, tegen de naam dat het Storting zich genoodzaakt zag een compromis te zoeken, dit werd Trondheim, een naam die iets minder Deens klonk. De hoogste top van de gemeente Trondheim is de Storheia met een hoogte van 565 meter boven zeeniveau. Tijdens de middeleeuwen, en ook na de onafhankelijkheid van 1905, was de Nidaroskathedraal de kroningskerk van de Noorse koningen. Koning Sonja in deze kathedraal gezalfd. Op 24 mei 2002 trouwde hun dochter prinses Märtha Louise in de kerk met de schrijver Ari Behn. Georg Kajanus, de oprichter van de bands Eclection, Sailor and Data, werd in Trondheim geboren. Sailor had in de jaren zeventig van de 20e eeuw succes in Europa en Australië met hits als "Girls, Girls, Girls" en "A Glass Of Champagne". De stad heeft een van de betere punk en alternatieve scenes van Noorwegen. De bekendste punkscene is UFFA. In Trondheim staan de StarGate Studio's. Langlaufen is erg populair in Noorwegen en in de heuvels rond Trondheim zijn hiervoor vele faciliteiten, zoals in Bymarka in het westen en Estendstadmarka in het oosten. Er is een 18 hole golfbaan aan de rand van Bymarka, met een mooi uitzicht op de stad en de fjord, waar men 's zomers tijdens de zomerwende om middernacht nog kan golfen. De stad heeft een uitgebreid busnetwerk, opererend van 5 uur 's ochtends tot middernacht. Daarnaast is er in de weekenden een nachtbus die er voor zorgt dat mensen die in de stad uitgaan op een goedkope manier weer thuis kunnen komen.
