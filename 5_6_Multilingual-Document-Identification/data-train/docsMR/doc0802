Винайдене місто-палац являє собою величезну багаторівневу будівлю, в якій поєднувалися помешкання для житла, святилища, господарські комори, таємні сховища та центральна площа для загальних зборів. За півкілометра від основного палацу знаходився т.з. «Палац принца», будинок значно меншого розміру. В підвалах Кноссу зберігались досить великі запаси їжі та води, мабуть на випадок посухи, стихії, або можливої війни. Під величезними Єгипту, з яким у мінойців були розвинуті торгівельні стосунки. Після загибелі мінойського Крита на острів переселяються греки - ахейці, які, зокрема, заселяють і Кносс, перебудовуючи залишки мінойського палацу під свої потреби. Так, у Кноссі з'являється тронний зал. Ахейський Кносс загинув від пожежі. Її причини достеменно не встановлені, але більшість дослідників не схильні пояснювати її природними катаклізмами. Швидше за все йдеться про якійсь внутрішній конфлікт, можливо - між ахейською верхівкою і місцевим населенням, що на той час складалося переважно з нащадків мінойців. Сам Кносс існував як поселення аж до візантійського періоду, проте територія загиблого палацу вже ніколи не заселялась. Вважаючи, що йому вдалося достовірно встановити оригінальній вигляд палацу, Еванс приймає рішення про його часткову реставрацію до первинного стану. Зокрема, червона колонада з фресками біля північного входу, що згодом стала широко впізнаною «туристичною емблемою» Кноссу, повністю побудована Евансом за первинними кресленнями палацу, які, як він був впевнений, йому вдалося відтворити. Цей крок викликає суперечки з тих часів і до сьогодні. Частина археологічної спільноти притримується думки, що Еванс мав залишити рештки палацу у тому вигляді, як їх було знайдено.