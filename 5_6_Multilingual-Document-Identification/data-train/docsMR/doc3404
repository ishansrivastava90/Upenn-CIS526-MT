Tony, sada u teškoj depresiji i nakon uzimanja tableta litija koje mu je propisala dr. Melfi, u vrtu svojih susjeda ugleda prelijepu Talijanku Isabellu. Isabella kaže Tonyju da je studentica stomatologije na razmjeni te pogodi da je Tony porijeklom iz Avellina u Italiji. Tony je kasnije izvodi na ručak i, dok sluša njezin govor o Italiji, sanja da ona doji dijete zvano "Antonio". Junior nastavlja sa svojim planom Tonyjeva ubojstva, koristeći dvojicu unajmljenih ubojica — Rasheena Raya i Williama "Petitea" Clayborna — koji su pronađeni preko Donnieja Paduane. Ray i Clayborn slijede Tonyja i čekaju ga ispred trgovine blizu ureda dr. Melfi. Christopher, zabrinut za Tonyja, također ga slijedi do trgovine, i nesvjesno spriječi pokušaj ubojstva. Nakon propalog ubojstva, Junior se sastaje s Donniejem i našali se na Tonyjev i Livijin račun. Junior shvaća kako Donnie ima dug jezik i kaže kako nema dobar osjećaj u vezi s njim. Mikey zatim ubije Donnieja u njegovu autu nakon što ga Chucky Signore pozove dok je odlazio. Sljedećeg dana, Rasheen Ray i Petite Clayborn ponovno čekaju Tonyja pokraj ureda dr. Melfi. Dok se Tony zaustavlja kako bi kupio novine i sok, pokušaju ga zaskočiti. Dok Tony prilazi svojem terencu, prilazi mu John. Tony ugleda Johnov odraz u staklu svojeg auta. John opali prvi metak koji razbije bocu soka koju Tony drži, dok drugi razbije vozačevo staklo dok Tony ulazi u vozilo. Dok John prilazi prozoru, Tony se dohvati s njim, a Rasheen prilazi suvozačevu staklu i zapuca u Tonyja, ali slučajno pogodi Johna u glavu. Tony uspijeva pokrenuti auto i poći još uvijek držeći Rasheena i njegov pištolj kroz suvozačev prozor. Tony odbacuje napadača čim je ubrzao. To nakratko vrati Tonyja u život, ali on skrene pogled s ceste i zabije se u parkirani automobil. Između napada i sudara, Tony zadobiva ozljede uha i noge. Agent FBI-a Carmelu da pristupe programu zaštite svjedoka jer Tony više nije siguran u New Jerseyju. Tony odbije i kaže kako je incident bila tek krađa auta. Ali Tony shvaća kako je preživio pokušaj vlastitog ubojstva. Silvio, Paulie i Christopher posumnjaju da je Junior povezan te o tome međusobno razgovaraju kad Junior posjećuje Tonyja kući nakon puštanja iz bolnice. Nakon povratka Cusamanovih, Tony se iznenadi kako studentica na razmjeni nije ni postojala te da nitko nije ni vidio Isabellu u susjedstvu. Uznemireni Tony nazove dr. Melfi i kaže joj kako je sve bila halucinacija te, uz blagoslov dr. Melfi, baca tablete litija u zahodsku školjku. Dr. Melfi teoretizira da je Isabella bila idelaizirana majčinska figura koju je proizvela Tonyjeva podsvijest jer je on duboko uznemiren majčinim akcijama u posljednje vrijeme te upita Tonyja muči li ga još što u ovom trenutku. Tony odgovara kako je dobro te da će biti još bolje kad otkrije tko je organizirao pokušaj ubojstva.