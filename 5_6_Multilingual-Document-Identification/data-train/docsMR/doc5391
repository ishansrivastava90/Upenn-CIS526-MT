Godine 2375. pr. Kr. I. dinastija Ura započinje sumerski kraljevski red koji spominje kraljeve Mesenepada, Aanepada, Meskiagnuna, Elulu i Balulu. Kraljevi II. dinastije nisu od naročitog značaja. Ur-Namu, guverner grada Ura, uzurpirao je vlast svrgnuvši Utu-Kegala, te je postao osnivač najznačajnije sumerske dinastije - III. dinastije Ura. Prozvao se «kraljem Ura, kraljem Sumera i Akada» jer je ponovno ujedinio teritorij nekadašnjeg Akadskog kraljevstva. Vladao je 18 godina, od  2111. do 2094. pr. Kr. pretvorivši grad Ur u prijestolnicu svoje velike države. Treća dinastija Ura vladala je samo 100 godina, do 2003. i dala pet vladara od kojih su najznačajniji Ur-Nammu i njegov sin Šulgi koji je oca po mnogočemu nadmašio. Šulgijevi sinovi  Amarsu‛ena, Šūsîn i Ibbīsîn bili su nesposobni održavati takvo kraljevstvo te su ga doveli do raspada. Nakon Ur-Nammua na scenu dolazi Šulgi koji vlada 48 godina i koji je kraljevstvo bitno ojačao te je vodio strogu evidenciju o prihodima i rashodima. Nije vodio mnogo ratova, sve borbe bile su vezane samo uz učvrščivanje granica. Snažno je poticao razvoj trgovine. Za njegovo vrijeme raslojavanje društva je dobilo jasne, zakonom utvrđene oblike. O Šulgiju je ispjevano tridesetak himana koji ga slave gotovo kao božanstvo te je njegovo ime dano jednom mjesecu sumerskog kalendara. Ur-Nammu i Šulgi već su za života bili slavljeni kao božanstva. Jedna knjiga preostala iz sumerske pisane književnosti progovara o smrti Ur-Nammua te njegovom putovanju u podzemlje. Šulgijev nasljednik, Amar-Sin, vladao je samo 9 godina. Nakon njega dolazi Šu-Sin za čije vladavine započinje raspad velikoga carstva. Za vrijeme Ibi-Sina dolazi do konačnog raspada carstva jer je unutarnja stabilnost zemlje, koja je počivala na strogoj apsolutističkoj vlasti, bila snažno poljuljana. Do uništenja III. dinastije dolazi pod navalom Amorejaca, te posebice Elamaca pod kojima Ur gubi svoju političku moć, ali zadržava svoju poziciju kultnog mjesta boga Mjeseca. Poznate su «Tužaljke za Urom» koje taj pad opisuju. Povijesni podaci govore da je u svom najvećem cvatu Ur bio najveći grad tada poznatog svijeta sa 65.000 stanovnika. U 6. st. pr. Kr. Ur se ponovno uzdiže za vrijeme vladavine Nabukodonozora II.. Posljednji babilonski kralj Nabonid gradi zigurate, no grad ipak počinje propadati oko 550. pr. Kr., a oko 500. pr. Kr. više nije naseljen. Pretpostavlja se da su razlog tome duga razdoblja suše i promijenjen tok rijeka. Raslojavanje u redovima građanstva bilo je mnogo očitije. Uz plemstvo i svećenstvo razvija se srednji stalež činovnika, trgovaca i obrtnika. Ostatke Ura prvi su istražili engleski arheolozi Loftus i Taylor 1854.. Kasnije ekspedicije vodio je Campbell Thompsonom 1918. i Hall 1918./19. Do sustavnih istraživanja ruševina dolazi 1922. kad su svoje snage Pensilvanijsko sveučilište, Sveučilišni muzej, te Britanski muzej i to pod vodstvom Leonarda Woolleya. Ekspedicija je, nakon 12 uspješnih zahvata na lokalitetu, svoj rad završila 1934. Mauzolej kraljeva III. dinastije Ura posljednja je grobnica kraljevskog groblja pronađena na tom lokalitetu koja datira iz vremena oko 2600. pr. Kr. To groblje, pažljivo i vješto istraženo, iznjedrilo je mnoštvo blaga i bacilo sasvim neočekivano svjetlo na stare, sumerske obredne običaje i vjerovanja. Kraljice i kraljevi Ura bili su pokapani zajedno sa svojim dvorjanima i slugama. Sudeći prema spokojnim pozicijama njihovih tijela, kićenosti odjeće koju su nosili, glazbenicima koji su pokopani sa svojim instrumentima, smatra se da su dobrovoljno ušli u smrt, popivši otrov, želeći pratiti svog vladara i u zagrobni život. Taj običaj pratnje vladara u zagrobni život potvrđen je i literarnim tekstovima. Neke kasnije spekulacije govore da zapravo tu nije riječ o kraljevima i kraljicama već o sudionicima starog rituala plodnosti čiji su glavni sudionici nakon završetka rituala bili ubijeni. No, na nekim  grobnicama izričito piše «kralj» ili «kraljica» te je to još i literarno potvrđeno što otklanja svaku sumnju o tome tko je zaista ondje ležao. U Inani. Zbog razaranja, taj je zigurat kasnije bio dograđivan i obnavljan. Ur Kaldejski danas je muzej na otvorenom.
