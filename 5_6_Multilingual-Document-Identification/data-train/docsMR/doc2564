Ideą przewodnią Toruńskiego Zboru Baptystów jest hasło "Posłuszni Bogu". Z rodziny tej pochodził młody absolwent magisterskich studiów teologicznych na Chrześcijańskiej Akademii Teologicznej w Warszawie, pastor Adam Gutsche, który przeprowadziwszy się z żoną Teresą w 1988, rozpoczyna prace misyjne mające na celu odnowienie zboru. Zborem – matką dla nowo powstałej społeczności jest Zbór Baptystów w Gdańsku. 11 września tego roku odbywa się pierwszy chrzest 2 osób. Przez ponad 10 lat nabożeństwa odbywają się w Domu Organizatora TNOiK. W 1995 stan członkowski placówki wynosi 20 osób. Dnia 21 stycznia 1998 mocą uchwały Rady Kościoła placówka Zboru Gdańskiego w Toruniu konstytuuje się w samodzielny Zbór ze stanem 25 członków. Erygowanie zboru przez uroczyste nabożeństwo odbywa się 22 marca 1998. Rok Święta Reformacji w Toruniu, które od tego roku staja się dla większości protestanckich Kościołów w Toruniu coroczną okazją do wzajemnego zachęcenia i wspólnoty. W 2002 r. odbywa się pierwsze ordynacja pastorska dotychczasowego wikariusza. Zbór od tego czasu systematycznie rośnie. W 2004 roku powstaje przy Zborze Duszpasterstwo Akademickie "Rozdroże". Nabożeństwa chrzcielne odbywają się rzadko i jest to zawsze zborowe święto. W Toruńskim Zborze miejscem chrztów jest podtoruński Smogorzewiec, gdzie Zbór posiada specjalnie do tego przeznaczony staw. Powodem jest praktykowanie chrztu przez całkowite zanurzenie, zgodne z normalnym znaczeniem użytego w Nowym testamencie na chrzest słowa – baptidzo. Nabożeństwo z Wieczerzą Pańską odbywa się w każdą pierwszą niedzielę miesiąca. Wszyscy wierzący pojednani z Bogiem i ludźmi zachęceni są do udziału w niej przez spożywanie chleba i wina. Chleb i wino rozumie się jako realne znaki obecności Chrystusa w jego Bożej, duchowej naturze w trakcie tego wyjątkowego posiłku. Zaprasza do niego wiernych Zboru sam Chrystus, Jego Zbawiciel. W trakcie nabożeństwa wierni mogą się również podzielić świadectwem Bożego działania w życiu bądź poprosić Zbór o modlitwę w konkretnej intencji. Przeciętne nabożeństwo trwa około półtorej godziny. Po jego zakończeniu uczestnicy są zaproszeni na kontynuowanie społeczności w nieformalny sposób przy kawie, herbacie, a czasem i cieście. Nabożeństwa posiadają formułę otwartą na gości. Działalność charytatywna przede wszystkim łączy się z organizowaniem akcji rozdawania prezentów świątecznych potrzebującym dzieciom. Zbór należy do Toruńskiego Przymierza Protestanckiego.