System Shock 2 on vuonna 1999 julkaistu FPS-peli tietokoneelle. Sen on tuottanut yhteistyössä Irrational Games, Looking Glass Studios ja Electronic Arts. Peli yhdistelee räiskintä-, roolipeli- ja hiiviskelypelillisiä elementtejä. Vaikka toiminta on keskeisessä osassa, perustuu viihdyttävyys myös vahvaan tunnelmalliseen tarinankerrontaan. Tekninen toteutus perustuu Dark Engine- pelimoottorille. System Shock 2 keräsi julkaisunsa jälkeen monien kriitikoiden suosion. Nykyisin se nauttii voimakasta kulttipelin mainetta. Pelin tarina sijoittuu vuoteen 2114, jolloin ihmiskunta on voimakkaan dystopian vallassa. Maailman estetiikkaa kuvailevat elementit ovat valottomuus, metallisuus, sähköisyys ja väkivaltaisuus. Tätä hallitsevat megakorporaatiot ja tekoälyt. Ihmiskehon biologia, psykologia, sosiologia ja näihin yhdistetty kybernetiikka ovat myös keskeisiä teemoja. Myöhemmin nimetön pelaaja herää kylmäunesta Von Braun aluksen lääkintäkannella ja on kadottanut muistinsa tietokoneen vikaantumisen vuoksi. Tohtori Janice Polito, yksi selviytyjistä ottaa yhteyden pelaajaan ja pyytää häntä etsimään hänet 4 kannelta. Polito kertoo että pelaajalla on kehossaan kybernetiikkaan perustuva järjestelmä jonka avulla pelaaja voi asentaa "implantteja"  kehoonsa. Polito antaa tämän tästä näitä moduuleja pelaajalle. Pelin edetessä pelaaja oppii lisää aluksen tapahtumista aistiharhojen ja äänitteiden kautta. Matkan varrella pelaaja taistelee saastuneen miehistön jäseniä ja muita olentoja vastaan. Päästäkseen 4 kannelle pelaajan täytyy suorittaa lukuisia tehtäviä kuten käynnistää aluksen virtalähde alukseen hissin käyttämiseksi ja olioiden muodostaman biomassan tuhoaminen. Pitkin peliä myös The Many ottaa telepaattisen yhteyden pelaajaan ja yrittää myönnytellä pelaajaa puolelleen. Kun pelaaja saapuu kannelle 4 ja Janice Politon huoneeseen, on Janice jo kuollut. Ääni alkaa puhua pelaajalle ja SHODAN, System Shock pelin megalomaaninen tekoäly ilmestyy pelaajalle. SHODAN kertoo pelaajalle kuinka se oli suorittanut eräänlaista kokeilua Citadel avaruusasemalla josta hän pakeni kun System Shock pelin päähahmo tuhosi avaruusaseman. SHODAN ja hänen kokeilunsa , The Many laskeutuivat Tau Ceti 5 planeetalle avaruusaseman hylyn mukana. Tämä selittää kuinka The Many ja SHODAN ovat aluksella. SHODAN kertoo myös että hänen ollessaan "unitilassa" The Many kasvoi niin voimakkaaksi että se uhmaa luojaansa, SHODANIA ja nyt käskee pelaajaa auttamaan häntä tuhoamaan The Many ja aluksen oma tekoäly XERXES joka on The Manyn hallinnassa. Tästä seuraa tehtävien sarja joiden tarkoitus on hillitä The Manya kasvamasta vahvemmaksi ja saattaa Von Braun SHODANIN hallintaan. Tästä eteenpäin myös SHODANIN osallisuus pelin taustakertomuksen tapahtumiin valkenee. Janice Polito oli joskus pelaajan tapoin toimimassa SHODANIN hyväksi. SHODAN myös ehkä on vastuussa kyborgeista jotka vaeltavat aluksella. SHODAN huomaa kuitenkin ettei enää saa alusta hallintaansa XERXES tekoälyltä ja käskee pelaajaa tuhoamaan Von Braunin, siirtämään SHODANIN ja itsensä Rickenbacker alukselle. Von Braun alus on tuhottava kunnes Rickenbacker on tarpeeksi etäällä Von Braunista. Tämäkin yritys epäonnistuu koska The Many on luonut suuren määrän biomassaa, joka pitää alukset toisissaan kiinni. SHODAN määrää pelaajan tunkeutumaan The Manyn biomassan sisään jossa pelaajan on määrä löytää ja tuhota The Manyn "aivot" ja sen myötä The Many lopullisesti. Tämän jälkeen SHODAN paljastaa lopullisen suunnitelmansa. SHODAN käyttääkin Von Braun aluksen ylivalonnopeusmoottoria sulauttamaan kyberavaruuden ja avaruuden keskenään. Näin SHODAN muokkaa todellisuuden omaksi kuvakseen ja hallitsisi sitä kuin jumala. Pelaaja siirtyy kyberavaruuteen jossa hän taistelee SHODANIA vastaan ja tuhoaa sen. Yli puolen välin peliä pelaaja näkee lyhyesti kaksi selviytyjää, Tommyn ja Rebeccan jotka pakenevat Von Braunilta pelastussukkulalla. Loppuvideossa Tommy vastaanottaa pelastussukkulassa viestin jonka mukaan Von Braun on jälleen ihmisten hallinnassa. Tommy kertoo kääntävänsä sukkulan takaisin ja samalla kertoo olleensa huolissaan Rebeccan tilasta. Rebecca yhtäkkiä kutsuu Tommya. Rebeccasta näkyy vain tumma varjo, hänen hiuksensa kasvavat ja hän yhtäkkiä kuulostaakin SHODANILTA. Pelissä ei ole varsinaisia tasoja vaan pelaaja kehittyy sitä mukaa kun hän saa kyberneettisiä moduuleja joita käytetään eri kykyjen hankkimiseen ja parantamiseen. Fyysisten aseiden lisäksi pelaaja kykenee taistelemaan psioonisten kykyjen avulla. Aseet kuluvat käytön myötä ja muuttuvat käyttökelvottomiksi ellei pelaaja huolla niitä ja tietynlaisten aseiden huoltaminen taas vaatii taas "korjaustaitojen" tiettyä tasoa ja tiettyjen aseiden käyttäminen taas toisaalta vaatii tiettyä "asetaitoa". Räiskinnän lisäksi pelin paino on osittain ympäristön tietokoneterminaalien hyödyntämisessä. Alus on täynnä erilaisia turvakameroita joiden havaittua pelaajan, hälytys alkaa soida tietyn ajan ja lisää vihollisia ilmestyy pelaajan luo. Pelaaja voi tietokoneterminaalien avulla sammuttaa aluksen turvakamerat ja automaattiaseet hetkellisesti ja kykenee myös hakkeroimaan näitä automaattiaseita omalle puolelleen. Hakkerointi edellyttää että pelaaja läpäisee minipelin joka alkaa aina kun jotain hakkeroidaan. Minipelissä on pieni ruutu jossa on viivalla yhdistettyjä neliöitä. Näistä neliöistä on saatava muodostettua kolmen neliön muodostama suora linja jotta hakkerointi onnistuu. Pelissä on lisäksi ase- ja ruoka-automaatteja joita hakkeroimalla pelaaja voi alentaa ammus- ja ruokatarvikkeiden hintaa.