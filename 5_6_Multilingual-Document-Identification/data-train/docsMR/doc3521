Ayumi evocă activitatea ei în show business ca fiind o perioadă groaznică. Simţea că pur şi simplu nu poate să părăsescă agenţia la care lucra deoarece locuia într-un imobil pus la dispoziţia sa de către firmă, iar slujba îi oferea banii necesari pentru a trăi. Îşi aminteşte de confuzia pe care o simţea când juca in drame alături de persoane pe care le văzuse la TV pe vremea când locuia în Fukuoka. De asemeni, nu putea să le înţeleagă pe celelalte fete care lucrau în show business şi care aveau o atitudine curtenitoare faţă de fotografi pe parcursul şedinţelor foto si se comportau în mod egoist, dând aparenţa de a fi naive. Toate acestea au făcut ca Ayumi sa aibă mult mai multi prieteni baieţi decât fete. Pentru a mai uita de greutăţi si a scăpa de confuzie, Hamasaki îşi petrecea timpul liber hoinărind pe străzile din Tokyo, facând cumpărături şi dansând cu prietenii săi in cluburile din cartierul Shibuya. Într-un final a decis să parăseasca show business-ul după ce a aflat de unele aspecte care nu i se păreau obişnuite. De exemplu, multe dintre fotografiile facute in cadrul şedinţelor foto nu erau folosite ulterior, si, în urma producţiilor TV, nu toate secvenţele în care ea apărea erau cuprinse în montajul final. Hamasaki s-a hotărât să renunţe la şcoală la vârsta de 15 ani, despre acest moment amintindu-şi ca a trimis un fax pe care scrisese „Renunţ. “. Motivul abandonului era reprezentat de faptul că nu mai dorea să îi vadă pe profesori si pe celelalte persoane, să se simtă ca are o apariţie frapantă între ei, având în vedere ca ţinuta şi comportamentul său erau diferite de cele ale personajelor de la şcoala de arte şi divertisment. Primii paşi ai lui Ayumi în lumea muzicii au fost pe ritmuri de rap şi hip hop. Pe 1 decembrie 1995 ea a lansat primul album, Nothing from Nothing, pe care mai apareau şi Dohzi-T şi DJ Bass. Din puţinele informaţii care datează asupra acestei perioade se poate afirma că nu a existat aproape nici un fel de promovare pentru acest album. Cel mai probabil din cauza neincluderii albumului in topul Oricon, proiectul care o includea pe Ayu a fost abandonat de către casa de discuri Nippon Columbia. În perioada aprilie-iunie 2000, Hamasaki a lansat trei single-uri, "Vogue", "Far Away" şi "Seasons". În septembrie acelaşi an, Ayumi a lansat cel de-al treilea album de studio, "Duty". Întocmai predecesorilor săi, "Duty" s-a situat pe primele poziţii ale topurilor, şi s-a distribuit în mai mult de 3 milioane de copii, devenind cel mai bine vândut album de studio original. În aceeaşi zi au fost emise pe piaţă singleul de susţinere "Surreal" şi DVD-ul "Ayumi Hamasaki Concert Tour 2000 A", ambele regăsindu-se pe locurile întâi ale topurilor. Anul următor avea să se nască o controversă în urma deciziei casei de discuri de a lansa la interval de doar 3 săptămâni singleul "Never Ever" şi albumul-compilaţie "A Best". Data de lansare a acestuia din urmă a fost modificată pentru a o pune pe Ayumi in competiţie directă cu Utada Hikaru şi cel de-al doilea album al acesteia, "Distance". Cu toate că "Distance" a deţinut locul intâi în prima săptămâna, "A Best" şi-a asigurat supremaţia ulterior. La sfârşitul lui 2000, singleul "M" a fost lansat şi a devenit un succes, vânzându-se în mai mult de 1,3 milioane de copii, devenind al patrulea ce a depăşit bariera de un milion de exemplare.