ต่อมาในปี 1989 วงเปลี่ยนชื่อมาเป็น ที-สแควร์ ซึ่งเป็นชื่อที่ใช้ในการทัวร์คอนเสิร์ตในสหรัฐอเมริกา หลังจากชุด Natural ในปี1990 มาซาโตะ ฮอนดะ เข้ามาเป็นมือแซ็ก/EWI แทน อิโต้ พร้อมกับแนวเพลงที่หนักขึ้นมา ยุค90ยังคงเป็นยุคที่T-Square รักษาชื่อเสียงและความสำเร็จไว้ได้อย่างดี จนกระทั่งปี1998 ทาดาชิ นัมบะ เข้ามาแทน อิซึมิ และ ทากาฮิโร่ มิยาซากิ เข้ามาแทน ฮอนดะ ในชุด Gravity พร้อมกับมีคอนเสิร์ตใหญ่ฉลองครบ20ปีของวง โดยมีสมาชิกทั้งหมดจากยุคแรกจนปัจจุบันเข้ามาร่วมเล่นกัน แต่ไลน์อัพนี้อยู่ถึงปี 1999 ในชุด T-Square เท่านั้น หลังจากชุดSpirits จบไป ในปี 2004 อัลบั้มชุด "Groove Globe" ก็ได้มือกลองคนใหม่คือ ซาโตชิ บันโดะ และออกอัลบั้ม Passion Flower ในปี 2005 และออกทัวร์คอนเสิร์ตกว่า 19 เมืองทั่วญี่ปุ่น และ ออกอัลบั้มที่ 33 ในชื่อ 33rd ในปี 2007 ที-สแควร์ในยุคปัจจุบันหลังจากชุด T-Square ในปี1999 จะเริ่มฟังสบายขึ้น และมีความเป็นAdult Contemporary มากขึ้น แต่การได้สมาชิกอย่าง เคย์โซ คาวาโน่ ที่นำซินธิไซเซอร์กลับมาเป็นตัวนำอีกครั้ง และ ซาโตชิ บันโดะ เข้ามา ก็ทำให้เพลงของT-Square ไม่สูญเสียเอกลักษณ์ และไม่น่าเบื่อเหมือนวงฟิวชั่นในอดีต ที่ปัจจุบันเปลี่ยนไปเป็นแนว Smooth Jazz