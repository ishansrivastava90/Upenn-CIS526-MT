در اثر برخورد با امام مجذوب گشتهو با هدایت وی در متن وقایع سیاسی وارد گردید. به دلیل شرکت در فعالیت‌های انقلابی و شرکت در تظاهرات، در اعتراض به ظلمی که نسبت به آیت اللّه حکیم اعمال می‌شد، دستگیر و حدود یک ماه زندانی و سپس توسط بعثی هااز عراق اخراج گردید. پس از اخراج از عراق به پاکستان رفت و به فعالیت‌های علمی - سیاسی  پرداخت. وی در این مدت  در بین مسلمانان پاکستان نفوذ گسترده‌ای پیدا نمود. در سال ۱۳۵۳ دوباره جهت فراگیری بیشتر علوم اسلامی، راهی نجف شد و با ندادن اجازه ورود به کشور عراق، ناگزیر مقیم حوزه علمیه قم گردید. ذر قم در کنار تحصیل به فعالیت‌های سیاسی نیز مشغول شد. ورود حسینی به حوزه علمیه قم همزمان با گسترش نهضت روحانیت در ایران بود. وی در تظاهرات شرکت می‌کرد ودیگر طلاب پاکستانی ساکن حوزه علمیه قم را نیز ترغیب می‌نمود. بدین جهت بود که طلاب غیر ایرانی، بخصوص طلاب پاکستانی، تحت مراقبت شدید ساواک قرار گرفتند.  به همین سبب بود که عارف حسینی را پس از شناسایی، دستگیر و از ایران اخراج نمودند. حسینی  پس از ورود به پاکستان برای بیداری توده‌های پاکستان به تبلیغات علیه شاه ایرانپرداخت و از نهضت خمینی در ایران حمایت کرد. وی خمینی را بعنوان ولیّ امر مسلمانان و رهبر جهان اسلام برای مسلمانان پاکستان معرفی می‌کرد و در حرکت‌هایی که مردم را با خود همراه می‌ساخت به همراهی با حرکت خمینی پرداخت. وی برای شروع تحول فرهنگی - سیاسی در ساختار جامعه پاکستان اقداماتی انجام داده و به تبلیغات علیه ضیاءالحق حاکم پاکستان پرداخت. حرکت‌هایی در جهت مقابله با تبعیض حکومت علیه شیعیان انجام شد که به نتیجه رسید. عارف حسینی بود پس از دستگیری مفتی جعفر حسینیفعالیت خود را شدت بخشید. وی پس از انتخاب به رهبری، قلمرو فعالیت‌های انقلابی خود را گسترش داد. وی محو مفاسد اجتماعی، اقتصادی و فرهنگی را در پاکستان در یک حرکت بنیادی در بافت کلی جامعه پاکستان می‌دانست و از این جهت انقلاب اسلامی را در پاکستان تنها راه حل آن به حساب می‌آورد شبیه انقلاب اسلامی ایران. رابطه دوستانه شهید حسینی با رهبران جمهوری اسلامی حکایت از وفاداری وی نسبت به انقلاب اسلامی ایران دارد. می‌توان گفت عارف حسین حسینی زبان گویای انقلاب اسلامی در شبه قاره هند بود. این کانون آموزشی با برنامه‌های سنتی و جدید توام بود.  تدریس رشته‌های نو و پاسخگویی به نیاز جامعه بر اساس شرایط زندگی اجتماعی عصر، همانند اقتصاد، علوم سیاسی و آموزشهای اعتقادی در آن جریان داشت. پس از مرگ وی اسم این مرکز دینی - علمی بنام جامعه شهید عارف الحسین الحسینی تغییر یافته.  با توجه به عدم امکانات اقتصادی لازم در مناطق شیعه نشین، این حوزه دینی، بسیار زیبا و به شیوه جدید ساخته شده و از امکانات لازم بر خوردار است. این حوزه علمیه در شهر پیشاور قرار دارد. وی برای ایجاد مساجد در مناطق دور افتاده و محروم، برنامه ریزی وسیعی داشت و موفق شد در مناطق ایالت سرحد سند و بلوچستان این برنامه‌ها را پیاده کند. احداث بیش از ده کسجد در نقاط مختلف از این جمله‌است. همچنین حسینیه‌های متعددی توسط وی تاسیس شد وب ه فعالیت پرداخت. در شهر کراچی برای معالجه افراد فقیر و بی پول درمانگاهی به نام «العصر» به دستور مستقیم ایشان تأسیس گردید و هم اکنون نیز  مردم محروم این شهر را پوشش می‌دهد. فعالیت‌های دینی، سیاسی و فرهنگی وی مایهٔ ناخشنودی دشمنان داخلی و خارجی بود. در زمینهٔ نامساعد دینی و فرهنگی پاکستان پس از جدایی از هند و تبلیغات سوء در این زمینه وجود وی می‌توانست بسیار موثر باشد. وی صبح جمعه ۱۴ مرداد ۶۷ و هنگامی که برای مراسم سخنرانی از پاراچنار عازم پیشاور بود بعد از نماز صبح در مدرسه‌ای علمیه هدف گلوله سمی قرار می‌گیرد. وی پس از انتقال به بیمارستان رحلت میکند. پس از قتل وی مردم شهرهای مختلف پاکستان با ورد به خیابان‌ها اندوه و اعتراض خود را بیان می‌کنند. هیئت عالی رتبه‌ای از ایران اسلامی وارد پیشاور می‌شود تا در تشییع جنازه حسینی شرکت جوید. آیت اللّه جنتی بر پیکر وی نماز می‌خواند و پس از آن جنازه اش را با هلی کوپتر طرف زادگاهش پاراچنار انتقال می‌دهند. پس از دریافت خبر قتل سیّد عارف حسینی  پیام‌های تسلیت از طرف شخصیتهای علمی - سیاسی جهان اسلام فرستاده شد.