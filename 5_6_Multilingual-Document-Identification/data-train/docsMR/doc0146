ब्रिटिश ईस्ट इण्डिया कम्पनी की स्थापना ३१ दिसम्बर १६०० ईस्वी में हुई थी । इसे यदाकदा जॉन कंपनी के नाम से भी जाना जाता था । इसे ब्रिटेन की महारानी ने भारत के साथ व्यापार करने के लिये २१ सालो तक की छूट दे दी । बाद में कम्पनी ने भारत के लगभग सभी क्षेत्रों पर अपना सैनिक तथा प्रशासनिक अधिपत्य जमा लिया । 1857 के प्रथम स्वतंत्रता संग्राम यानी सिपाही विद्रोह के बाद सन 1858 में इसका विलय हो गया । मेधावी न होते हुए भी उसका उत्तराधिकारी कार्नवालिस अनुशासन ईमानदारी और चारित्रिक दृढ़ता में अछूता था। उसने मनोयोग से शासन का सरंक्षण किया। इस्तमरारी बंदोबस्त की स्थापना कर दुखी बंगाल को समृद्ध बनाया तथा भ्रष्ट ब्रिाटिश नौकरशाही को परिष्कृत कर उसे वह प्रतिष्ठा दी जिसके कारण "ब्रिटिश नौकरशाही के इस्पाती ढाँचे' की नींव पड़ी। उसने टीपू की शक्ति को बहुत कुछ तोड़ दिया। पिट्स इंडिया ऐक्ट द्वारा पार्लमेंट ने कपंनी की नीति और व्यवधान में हस्तक्षेप करने का अधिकार अपने हाथ में ले लिया। साम्राज्यवादी वेलेज़ली ने युद्ध और नीति से ब्रिाटिश साम्राज्य का खूब प्रसार किया। टीपू नष्ट हो गया। पेशवा के वेलेज़ली के संरक्षण में आने से, ओवन के कथनानुसार अब "भारत में ब्रिाटिश साम्राज्य' की अपेक्षा, ब्रिाटिश साम्राज्य का भारत हो गया। फिर मराठा सरदारों को अलग अलग पराजित कर उन्हें सहायक संधि करने के लिए मजबूर किया। अवध का विस्तार घटाकर, उसे अपने प्रभुत्व के अंतर्गत कर लिया। सहायक संधि वेलेज़ली के साम्राज्यवादी प्रसारण का अद्भुत यंत्र था, जिसमें फ्रांसीसी प्रभाव का भी भारत से समूल उच्छेद हो गया। फिर मराठों की रही सही शक्ति भी लार्ड हेÏस्टग्ज़ ने तोड़ दी। अब साम्राज्यप्रसार में कंपनी को पीछे मुड़कर देखने की आवश्यकता नहीं थी। गुरखों की पराजय से कंपनी की उत्तर सीमांतरेखा हिमालय के चरणों तक जा पहुँची। रणजीत सिंह की मृत्यु के बाद, सिक्खों को पराजित कर पंजाब को ब्रिाटिश साम्राज्य में संमिलित कर लिया गया। अफगानों के युद्ध से उत्तर पश्चिमी सीमा फिर पहाड़ों से जा टकराई। पूरा बर्मा कंपनी का अधिकृत हुआ और उत्तरपूर्वी सीमांतरेखा सुदृढ़ हुई। इधर 1813 के चार्टर ऐक्ट से चीनी व्यापार को छोड़ भारतीय व्यापारिक अधिकार कंपनी से ले लिए गए। 1833 के चार्टर ऐक्ट से वह अधिकार भी अपह्मत हो गया। अब कंपनी विशुद्ध रूप से एक राजनीतिक संस्था थी। कंपनी के साम्राज्यवादी प्रसार के इतिहास में लार्ड बेंटिक का काल राममोहन राय के सहयोग से भारत के सांस्कृतिक जागरण का सूत्रपात ब्राहृसमाज से आरंभ हुआ और अन्य महत्वपूर्ण सामाजिक सुधार हुए। 1756 से 1857 तक के कंपनी के साम्राज्यवादी शोषण के इतिहास में सांस्कृतिक पक्ष छोटा होते हुए भी निस्संदेह महत्वपूर्ण है। जैसा पनिक्कर का कथन है, बक, विलियम जोन्स तथा मेकाले सांस्कृतिक चेतना के वे ब्रिाटिश प्रतीक हैं जिनसे प्रेरित होकर राजा राममोहन राय, दादाभाई नौरोजी, ईश्वरचंद्र विद्यासागर तथा दयानंद सरस्वती ऐसे भारतीय नररत्नों के योग से सांस्कृतिक पुनर्जागरण संभव हो सका, राष्ट्रीय आत्मसम्मान जागा, और आधुनिक भारतीयता ने जन्म लिया।