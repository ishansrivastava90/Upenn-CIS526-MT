मोबाइल फोन आजकल हर व्यक्ति की आवश्यकता बन चुका है। इण्टरनेट पर हिन्दी के प्रयोक्ता ऐसा फोन चाहते हैं जिससे कि वे अपने फोन पर भी हिन्दी का प्रयोग कर सकें जिसमें कि हिन्दी साइटों की सर्फिंग, ईमेल, गपशप, ब्लॉगिंग, ट्विटिंग आदि शामिल हैं। अब प्रश्न उठता है कि मोबाइल फोन में हिन्दी का समर्थन किस रुप में है। अधिकतर फोनों में हिन्दी टंकण के लिए टी-९ सिस्टम होता है। सभी देवनागरी वर्णों को कीपैड के नौ बटनों पर समायोजित किया जाता है तथा बार-बार दबाकर सही वर्ण टाइप किए जाते हैं। इसके अतिरिक्त कई फोनों मेंटी-९ पूर्वानुमान भी होता है जिससे कि पूर्वाभासी इनपुट द्वारा केवल कुछ बटन दबाकर शब्दों को टाइप किया जा सकता है। पूर्वानुमान फोन में हिन्दी में सरलता से टाइप करने में बहुत सहायक है, थोड़े अभ्यास के उपरान्त पूर्वानुमान से काफी गति से हिन्दी टाइप की जा सकती है। जो शब्द फोन के पूर्वानुमान शब्दकोश में न हों उन्हें जोड़ा जा सकता है जिससे अगली बार वे पूर्वानुमान द्वारा टाइप किये जा सकते हैं। टच स्क्रीन वाले जिन कुछ फोनों में हिन्दी समर्थन उपलब्ध है उनमें इसके लिए इनस्क्रिप्ट ऑनस्क्रीन वर्चुअल कीबोर्ड होता है। यह कम्प्यूटर के आइऍमई की तरह होता है जिससे कि फोन में कहीं भी हिन्दी लिखी जा सकती है। नोकिया फोन में इसका पता लगाने के लिए Menu>Settings>Phone>Phone Language में जाएँ। नोकिया फोन में हिन्दी हेतु टी-९ इनपुट व्यवस्था होती है। देवनागरी वर्णों को ९ कुञ्जियों पर निम्न अनुसार सैट किया गया है। 2 = अ आ इ ई उ ऊ ऋ 2 3 = ए ऐ ऍ ओ औ ऑ 3 4 = क ख ग घ ङ 4 क़ ख़ ग़ 5 = च छ ज झ ञ  5 ज़ 6 = ट ठ ड ढ ण 6 ड़ ढ़ 7 = त थ द ध न 7 ऩ 8 = प फ ब भ म 8 फ़ नोकिय़ा के सिम्बियन ६० शृंखला के फोनों में भाषाओं के मध्य आसान स्विचिंग के लिये LangSwitcher नाम औजार उपलब्ध है जिसकी मदद से एक हॉटकी के जरिये भाषायें स्विच की जा सकती हैं। इसके अतिरिक्त कुछ फोन मॉडलों में हिन्दी दिखती तो है परन्तु टूटी-फूटी एवं बिखरी हुयी, इसका कारण उनमें हिन्दी यूनिकोड के लिए रॅण्डरिंग इंजन का न होना हो सकता है। आयरॉन्स हिन्दी सपोर्ट विण्डोज़ मोबाइल ५.०, ६.० तथा ६.१ के साथ कार्य करता है। वर्तमान में यह संस्करण ६.५, ६.५.३ आदि में इंस्टाल नहीं होता। इसके अतिरिक्त आने वाली विण्डोज़ मोबाइल ७ के साथ भी अभी यह कम्पैटिबल नहीं है। विण्डोज़ मोबाइल युक्त फोन निर्माताओं में ऍचटीसी, आइमेट आदि प्रमुख हैं। इसके अतिरिक्त सोनी ऍरिक्सन, ऍलजी, स्पाइस आदि अन्य कम्पनियों के भी मॉडल उपलब्ध हैं। अब ऑपेरा मिनी में हिन्दी भाषी साइटों को देखा जा सकता है।