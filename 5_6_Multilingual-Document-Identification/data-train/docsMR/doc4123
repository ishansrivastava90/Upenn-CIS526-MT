Quan es reuniren els Estats, a més, es produiren enfrontaments a Rennes, alhora que uns 400 revoltats de Nantes setjaren els nobles al parlament. D’aquesta manera, pel febrer del 1789 el Tercer Estat a Bretanya aconseguiria tenir la mateixa representació en un terç. Als Estats Generals del jacobins, dirigit per Le Chapelier, diputat per Rennes, i pel bisbe de Treguer, qui rebé suport dels nobles per mobilitzar contra la intolerància religiosa en suport de les nostres lleis antigues, però aviat foren sufocats. El 4 d’agost Le Chapelier, com a president de l’Assemblea Constituent, proposà l’abolició dels privilegis locals del parlament bretó, malgrat l’oposició de Pondivi, amb 138 delegats i presidida per la Houssaye, votà massivament per l’abolició dels Estats i s’uneix a l’Assemblea Constituent, malgrat les protestes del parlament de Rennes. Quatre dels nou bisbats bretons foren suprimits. Els clergues constitucionals, però, no van tenir força pes al país, malgrat el prestigi d’alguns d’ells, com l’arquebisbe Le Coz de Rennes o el de Quimper, Expilly. Però dels 43 diputats bretons a la Convenció, només 14 votaren a favor de la mort del rei, cosa que farà que els jacobins desconfiïn d’ells. D’aquesta manera, Le Guen de Kerengal organitzaria un aixecament armat pel 1791, però fou traït i mort el 1793. Intentà en va posar-se en contacte amb els United Irishmen irlandesos. Poc després, el 15 de gener del 1790, el país fou dividit en quatre departaments i s’aboliren les divisions tradicionals. I finalment, restava atacar també la llengua. Ja el 17 de juny del 1789 l’Assemblea Nacional declarà la “unitat nacional de França”, a proposta del gascó bigordià Autun, qui en un Rapport sur instruction publique afirmava que calia implantar als ciutadans uns nous sentiments, uns nous costums, uns nous hàbits. El decret del 14 de gener del 1790 promovia la traducció i la difusió de missatges a les parles regionals, on hi destacaria el llenguadocià Dugàs, redactor de Lo Point du Jour. Però se li oposà Barère de Vieuzac, qui va fer públic un informe del 27 de gener del 1794 on afirmava que el feudalisme i la superstició parlen baixbretó, l’emigració i l’odi a la república parlen alemany, la contrarevolució parla italià, i el fanatisme parla basc. Per acabar-ho d’adobar, el 8 d'agost del 1793 l’abat lorenès Henri Grégoire, bisbe de Blois des del 1791 i que odiava els patuesos, sobretot els provençals, presentaria a la Convenció el Rápport sur la necesité et les moyens d’anéantir les patois et universaliser l’use de la langue française, on tracta les parles locals amb un menyspreu sense precedents fins aleshores , i en proposa la virtual eliminació per contrarevolucionàries i reaccionàries. Després, un cop acabat el Terror, la pressió contra les llengües minoritàries afluixaria. El 25 d’octubre del 1795 el foixenc Josèp Lakanal va canviar hàbilment el sentit de la Loi d’enseignament DEL francès perquè no hagués de ser expressament EN francès. A més, la república d’aleshores no disposava ni dels fons ni dels efectius humans per tal de dur-ho a terme ... en aquest segle. Napoleó I, per l’altra banda, iniciaria una política proteccionista i de blocatge continental contra la Gran Bretanya que arruïnaria la Bretanya, puix que feia tots els seus intercanvis comercials amb Gran Bretanya i Irlanda. Fins i tot, esborrà el nom Bretanya del mapa i anomenaria al país Nord-Oest de France.