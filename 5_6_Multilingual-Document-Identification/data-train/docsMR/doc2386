La partecipanza agraria di Villa Fontana è una molto antica forma di gestione della proprietà collettiva in comune di Medicina. Il termine Partecipanza, rappresenta una forma di proprietà collettiva, piuttosto diffusa dal Medioevo in poi nella bassa Padana, il cui patrimonio fondiario viene ripartito secondo regole antichissime fra tutti gli aventi diritto, cioè i discendenti delle famiglie che ottennero il privilegio. La storia della Partecipanza si identifica in quella della comunità di Villa Fontana, che a sua svolta è strettamente legata a quella di Medicina. Pur se il riferimento alla potente contessa è rimasto ben radicato nelle credenze popolari, l'atto non appare del tutto attendibile e viene da molti storici considerato falso. La nascita di Villa Fontana come comunità autonoma è invece datata con certezza nel 1305. Nei due secoli dopo l'editto di Barbarossa, infatti, Medicina cominciò una crescita economica e politica molto forte, che la portò a dominare un territorio molto vasto. Questo preoccupò la sempre più potente Bologna  che ben assecondò la mire "separatiste" di Villa Fontana , decretandone l'autonomia e assegnandole autorità su di un vasto comprensorio a nord-est di Medicina che, guarda caso, ben corrisponde all'attuale "cerchia" di parrocchie di cui è formata la Partecipanza. Villa Fontana  si manterrà autonoma rispetto a Medicina  fino all'invasione napoleonica del 1796. I primi Statuti, con tutta probabilità consolidazioni di norme e usanze orali, risalgono al 1589, anche se i primi Capitoli, attestanti la divisione dei terreni,  sono di trent'anni più tardi. In essi si prevedevano divisioni dei terreni quinquennali nei confronti di tutti gli  uomini che abitassero da più di vent'anni nella cerchia e che avessero più di 14 anni. La discesa delle truppe napoleoniche nel 1796 e la conseguente creazione della Repubblica Cisalpina travolsero la comunità villafontanese, che perse la sua autonomia in favore di Medicina.  La Partecipanza invece continuò ad operare quasi indisturbata ed anzi nel 1802 riuscì ad affrancarsi dal  comune, anche se da questo fatto derivarono una serie interminabile di dispute riguardo alla divisione dei terreni, che continuarono con alterne vicende fino al 1891! Non abbiamo grosse testimonianze riguardo alle condizioni della tenuta Vallona, anche se si può supporre  che in origine fosse per lo più un terreno paludoso. Alcuni documenti testimoniano come nel 1493 i due terzi della tenuta era coltivata a bosco ceduo, mentre il restante era ancora una palude incolta. Le grandi bonifiche cominciarono alla fine del secolo scorso, con l'utilizzo dei mezzi meccanici e terminarono nel 1926 rendendo coltivabile tutto il terreno. In pratica si trattò di assicurare il godimento della tenuta Vallona a chi in realtà aveva in prima persona partecipato col proprio lavoro alle opere di bonifica. La Partecipanza si arricchì progressivamente, venendo sempre più ad offrire un sostegno economico per i suoi componenti.  Segno di questo progressivo benessere è certamente l'acquisto del palazzo di Villa Fontana verso la fine del XVIII secolo che tutt'oggi è sede dell'ente, e che per un certo periodo ospitò anche il Municipio, almeno fin quando esistette la comunità autonoma. Le Partecipanze oggi pur diverse per origini e caratteristiche rappresentano un unicum  nella  struttura sociale ed istituzionale del paese, non rinvenendosi altri enti con simili peculiarità se non forse nelle Regole Cadorine e nelle Comunanze Laziali. Queste rappresentano un blocco unitario per origine e caratteristiche, derivando tutte da una concessione, datata 1058, dell'abate Gotescalco di Nonantola, la cui abbazia aveva un'importanza ed una influenza politica notevole nella bassa pianura a nord di Bologna. Le Partecipanze hanno costituito  nel passato una importante presenza sul territorio, essendo dotate di una forte capacità di coesione e di sostegno finanziario della popolazione, nonché di miglioramento del territorio e di spinta economica alla coltivazione  delle campagne. Tali enti però hanno visto perdere progressivamente i loro tratti caratteristici, al pari dell'intero settore agricolo,  anche con riferimento ad una continua diminuzione dei consociati che per quel che riguarda Villa Fontana ha assunto dimensioni preoccupanti. Le amministrazioni però stanno orientando il loro operato soprattutto verso il recupero delle radici storico-culturali  delle Partecipanze e verso una rinnovata attenzione al territorio, legata soprattutto al tema dell'ambiente, con tentativi di ricostituire le aree boschive e paludose scomparse in seguito alle opere di bonifica e alla conseguente coltivazione dei terreni.