Зараево е село в Североизточна България. То се намира в община Попово, Област Търговище. Около Мръзеците, Тревненско, Освободителната война българите и турците в двете села били наравно – по около 110 къщи. По време на Кримската война в селото избухнала холера и жителите му били принудени временно да го напуснат до отшумяването на болестта, като си направили землянки в местността Балканската чешма, а между 1865 и 1875 год. в селото били заселени черкези и татари. Някои от татарите, които били работливи и спокойни хора, за разлика от черкезите, останали да живеят в селото. Още преди Освобождението българското население имало свое училище от 1845 год., а след края на войната те станали две. Първата известна църква на селото била построена през 1863 год. носеща името на Св. Архангел Михаил, но по време на сраженията през 1877 год. била ограбена и изгорена и отново построена от камък от жителите на селото през 1881 год. Най-новите заселници в село Зараево са помаците  от     Благоевградско, Пазарджишко и  Кърджалийско, дошли за пръв път в селото през 1971 год., които вече преобладават над останалото българско и турско население и се препитават основно с животновъдство и по-малко със земеделие.  Днес селото е едно от малкото поповски села, в които има много млади хора, пълно с ученици училище, а жителите му разполагат дори и с кабелна телевизия. В селото има шивашки цехове, в които работят много от зараевските жени, а голяма част от работоспособното мъжко население се занимава със строителство по строителните обекти в големите градове и курорти.