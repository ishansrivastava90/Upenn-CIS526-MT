Mezi mnoha britskými základnami po celém světě byl jednou z nejvýznamnějších právě Singapur. Tento klenot v koruně Impéria umožňoval Britům kontrolovat a ovládat důležité lodní linky vedoucí podél jižního pobřeží Malajska. Právě tudy pluly lodě zajišťující obchod na obrovských trzích jihozápadní Asie. Japonci tudíž vynaložili velké úsilí, aby se zmocnili Singapuru. Děla namířená na oceán mohla odrazit jakýkoli myslitelný útok z moře. Pozemní ochranu zajišťovaly obranné linie v Malajsku. Po dobytí Malajsie byl osud Singapuru zpečetěn. Na ostrově bylo sice 100 000  britských, australských, holandských, indických a malajských vojáků, kteří měli dostatek munice, paliva a potravin, ale Japonci měli zase převahu v letectvu. Měli na 500 letadel, která mohla útočit z letišť vzdálených pouhých 20 kilometrů od Singapuru. Zatímco Britové měli asi jen 50 letadel, která byla nedávno na Singapur dodána, to ovšem proti výkonnějším japonským letadlům a skvěle vycvičeným japonským pilotům bylo příliš málo. Britské velení nemohlo poslat Percivalovi více letadel, protože asi 600 letadel bylo dáno sovětské armádě. Dále měli Japonci převahu v tancích. Na pobřeží Džohorského průlivu poslali Japonci každého schopného muže a každé fungující dělo a začalo ostřelování Singapuru. Neustále byly vysílány bombardéry, které zasypávaly britské pozice pumami. Japonci výtečně uplatňovali svojí leteckou převahu. Neustálým bombardováním spojeneckých obranných pozic způsobovalo japonské letectvo ničení spojeneckých obranných linií a podlomení morálky spojeneckých vojáků. Jamašita vymyslel lest. Schválně dal bombardovat východní část Singapuru, aby si Percival myslel, že chtějí Japonci útočit od východu. Pak když Britové začali přesouvat děla na východ, vydal Jamašita rozkaz začít bombardovat západní část ostrova, kam se potom 8. února Japonci vylodili. Již za rozbřesku drželi na ostrově předmostí, kde už měli tisíce mužů. Odpoledne už na Singapuru bylo na 30 000 japonských vojáků a také několik tanků. Proti nim stála 22. australská brigáda. O Australany se však Japonci brzy postarali a postupovali dál až k městu Singapur. Jamašita měl v plánu město obklíčit. Japonský nápor byl nasměrován na výšiny Bukit Timah, kde se nalézaly vodní nádrže a sklad munice a paliva. Rozpoutala se divoká a krvavá řež, která se protáhla na několik dnů. Japonské velení však japonské vládě slíbilo, že Singapur bude dobyt už 11. února v Den založení národa. Tehdy se všichni obávali návštěvy císařova zmocněnce. 11. února byl Bunkit Timah dobyt a japonské divize postupovaly až k městu Singapur. 5. a 18. divize postupovala k městu od Bukit Timahu, zatímco gardová divize postupovala k Singapuru daleko východněji u města Nee Soon. Obklíčení města se nakonec bez větších potíží povedlo. Ráno 13. prosince poslal generál Jamašita Percivalovi svojí výzvu ke kapitulaci, tu však generálporučík Percival zatím nepřijal. Jamašita proto nařídil skupině japonských vojáků, aby napadli jednu nemocnici a pozabíjeli pacienty. Zemřelo přes 300 lidí. Pár lidí nechali japonští vojáci naživu a poslali je k Britům, aby jim tak ukázali, jak skončí obránci pevnosti. Ovšem další boje však byly beznadějné. Britští velitelé už poznali, že nejsou schopni porazit skvěle vycvičené japonské vojáky, kteří už měli válečné zkušenosti z války v Číně. Disciplína, spolupráce, rozhodnost v boji a vytrvalost zajistila japonským oddílům převahu. Bylo tedy jasné, že Japonce nemůže nikdo zastavit, a když se obrana ostrova definitivně rozpadla a Brity začal tížit nedostatek vody a potravin, 15. února 1942 na úpatí Bukit Timahu vztyčil sám generál Percival bílý prapor. A tak Singapur padl. Jamašitovo tažení skončilo. Důsledky japonských akcí v Malajsku a v Singapuru byly pro Spojence katastrofální. Ti ztratili na 130 000 vojáků, většina z nich padla do zajetí. Ztráty Japonců během tažení v Malajsii a na Singapuru bylo kolem 9 000 padlých a raněných. Britové navíc ztratili další svou důležitou základnu v Asii. Někteří autoři tvrdí, že to byla stejná tragédie jako pád Francie. Otřáslo to prestiží Britů v Evropě a v Asii a byl zničen mýtus o nadřazenosti bělochů. Největší příčinnou bylo, že Britové podcenili japonské schopnosti a nepředpokládali útok z pevniny, protože považovali džungli na Malajském poloostrově jako neprostupnou a mohutná pevnostní děla byla namířena pouze na moře. Ale pád Singapuru ukázal pravý opak v jejich domněnkách. Další příčinou japonského vítězství byly vynikající válečné schopnosti japonských vojáků a jejich velitelů. Generál Jamašita byl slavný a dokonce dostal přezdívku „Malajský tygr“. Po tomto úspěšném tažení byl generál Jamašita poslán na Filipíny, kde měl na starosti obranu japonských pozic.