Johann Friedrich Cornelius sündis kooliõpetaja pojana. Alghariduse sai ta isa käest, edasi õppis usuteaduskonnas. 11. septembril 1849. Ta osales aktiivselt mitmesugustes organisatsioonides ja seltsides. Ta kuulus Evangeeliumi Piibliseltsi Venemaal peakomiteesse. Kui 1859 asutati Vene riigi evangeeliumi luteri usu koguduste abikassa, sai Cornelius Laaland selle üheks kaasdirektoriks. Abikassa toetas aineliselt väiksemaid kogudusi õpetaja palkamisel ning kirikute ja koolimajade ehitamisel, sealhulgas ka eesti kogudusi Peterburi kubermangus ja mujal Venemaal, tänu millele püsis identiteet. Samuti oli ta luterliku kiriku poolt Peterburis ülalpeetava hospidali ja pimedateasutuse hooldusnõukogu liige. Cornelius Laalandil suuri teeneid Peterburi eestlaste seltsitegevuse rajamisel. Tema toetusel loodi 1862 saksa seltsi "Palme" varjus esimene eesti selts Venemaa pealinnas. Cornelius Laaland võttis osa seltsi üritustest. Philipp Karelli, Johann Köleri, Nikolaus Friedrich Russowi ja teiste eesti haritlaste kõrval kuulus Cornelius Laaland nn. Peterburi patriootide rühmitusse. Laiemalt sai ta tuntuks Venemaale väljarännanud eestlaste abistajana. Suure tähelepanuga jälgis ta eesti asunike käekäiku ja oli valmis ulatama nendele abistavat kätt. Nii võimaldas ta 1860 Maltsveti tegevuse mõjul välja rännanud ja raskesse olukorda sattunud perekondadele elamaasumist oma maavaldustesse Peterburi kubermangu Demkino külas. Kodumaal suhtles Cornelius Laaland Johann Voldemar Jannseniga ja tegi kaastöö "Eesti Postimehele". Ta aitas kaasa I Eesti üldlaulupeo korraldamiseks. Cornelius Laalandil oli koguni kavatsus moodustada Peterburis teenivatest eesti sõjaväeorkestrantidest koor laulupeol esinemiseks, kuid mõte jäi ellu viimata. Küll aga võttis ta ise laulupeost osa ja pidas seal kõne. Tänu sellele oli ta lähemalt tuttav Jakob Hurdaga. Kui viimane sattus 1880 kodumaal konflikti oma saksa soost ametivendadega, kutsus Cornelius Laaland Hurda Peterburi Jaani koguduse õpetajaks, mille ta vastu võttis. Ühtlasi sai Hurdast kaardiväediviisi vaimulik. Seega võib Hurta pidada mitmes liinis Cornelius Laalandi ametijärglaseks. Samuti leidis ta Matthias Johann Eisenile koguduse alul Karjalas ja Ingerimaal, hiljem Kroonlinna eesti-soome-rootsi koguduses. Elu lõpu poole, olles kõrges kirikuametis, jäi Cornelius Laalandil vähem aega tegelda eesti asjadega. Kodumaal omakorda ei peetud võimalikuks kutsuda teda aukülalisena III üldlaulupeole, sest rahvusradikaalid nägid temas üksnes vaimulikku. Küll aga säilis aga Cornelius Laalandi tuntus Peterburi eestlaste hulgas. Temast kui kirikujuhist pidasid lugu samuti teised luteri usku rahvusgrupid Peterburis. Kui Cornelius Laaland 1891 67-aastasena suri, kõlasid tema matusetalitusel piiblisalmid ja järelehüüded saksa, prantsuse, rootsi, soome, läti ja eesti keeles. lahkunud suurmehe haual Peterburi Smolenski kalmistul pidas J. Hurt eestikeelse kõne, milles tuletas meelde CL-i elukäiku üldse ja eriti teeneid Jaani koguduse ja pealinna eestlaskonna ees. Kodumaa ajalehtedes ilmusid tagasihoidlikumad nekroloogid.