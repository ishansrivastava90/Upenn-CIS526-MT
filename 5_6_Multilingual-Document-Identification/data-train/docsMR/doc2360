Den 7. august 2008 kørte IC4 for første gang med passagerer i landsdelstrafikken. Togsæt nr. 13 afgik som lyntog fra Aalborg kl. 08.59 og ankom kl. 13.29 på spor 1 på Københavns Hovedbanegård, hvor bl.a. DSB's administrerende direktør Søren Eriksen, et stort presseopbud og mange interesserede borgere tog imod det nye tog. Til at begynde med blev der indsat to enkeltkørende togsæt i overvåget prøvedrift forud for udstedelse af typegodkendelse. Når typegodkendelsen foreligger, er det meningen, at i alt 14 togsæt skal indsættes løbende over en periode som enkeltkørende togsæt i landsdelstrafikken. Fra den 22. februar til den 2. marts 2008 var IC4-testkørslerne indstillet som følge af lugtgener fra togets udstødning. Senere i marts 2008 ansøgte AnsaldoBreda og certificeringsvirksomheden TÜV Trafikstyrelsen om en typegodkendelse for i alt 14 enkeltkørende togsæt i landsdelsdrift. De utallige forsinkelser med leverancen af IC4 har fået mange - både politikere og fagfolk - til at stille spørgsmålstegn ved DSB's kontraktstyring. Rigsrevisionen har imidlertid ikke fundet anledning til at kritisere DSB, hverken i et statusnotat fra februar 2005 eller i Rigsrevisonens beretning fra december 2006. November 2002 - DSB skriver kontrakt med AnsaldoBreda om levering af 23 IC2-tog. December 2002 - DSB og AnsaldoBreda aftaler en ændret leveringsplan, så det første togsæt leveres med 3,5 måneders forsinkelse i forhold til kontrakten. Fristen for sidste tog i drift forbliver uændret, køreplansskiftet 2005/2006. April 2003 - Det første IC4-tog skulle ifølge den oprindelige leveringsplan have været indsat i april 2003. Marts 2004 - På DSB's årsregnskabspressemøde meddeler DSB, at AnsaldoBreda forventer, at det første IC4-tog er leveret ved køreplansskiftet 2004/2005. Juni 2004 - Administrerende direktør Keld Sengeløv udtaler, at DSB føler sig svigtet af leverandøren. Der er problemer med togets elektriske systemer og samspillet mellem togcomputeren og togets mekaniske systemer. Keld Sengeløv truer AnsaldoBreda med dagbøder. Februar 2005 - Statusnotat fra Rigsrevisionen. Rigsrevisionen finder ikke anledning til kritik af DSB. Oktober 2005 - I en revideret leveringsplan forventer AnsaldoBreda, at det første IC4-tog er leveret ved køreplansskiftet 2005/2006. November 2005 - DSB får udbetalt en bod på 250 millioner kroner for både IC4- og IC2-togene. Moderselskabet Finmecanica beslutter sig på DSB's foranledning for at udskifte topledelsen i AnsaldoBreda. Leveringsplanen revideres på ny, og det første IC4-tog forventes nu først leveret i april/maj 2006. December 2006 - I beretning om anskaffelsen af DSB's IC4-tog finder Rigsrevisionen igen ikke anledning til at kritisere DSB. Juni 2007 - Det første af fire IC4-tog testkøres med passagerer på strækningen mellem Lindholm. Februar-marts 2008 - IC4-testkørslerne var indstillet i perioden den 22. februar til og med den 2. marts som følge af lugtgener fra togets udstødning. Marts 2008 - AnsaldoBreda og TÜV søger Trafikstyrelsen om en typegodkendelse for i alt 14 enkeltkørende togsæt i landsdelsdrift. Maj 2008 - DSB stiller AnsaldoBreda et ultimatum om indsættelse af IC4 til landsdelstrafikken senest i maj 2009. 1. december 2008 - IC4 indsat i køreplanen med ét dagligt løb Århus - Ålborg- København - Århus, mandag til torsdag 4. maj 2009 - Trafikstyrelsen udsteder typegodkendelse til togsæt, der kan sammenkobles, på betingelse af at en række specifikke forhold ændres indenfor en given frist ICE TD