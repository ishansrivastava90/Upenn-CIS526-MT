Süleyman startede sin fremfærd den 10. maj 1529 og fik modgang fra starten. Forårsregnen som er karakteristisk for det sydøstlige Europa var særligt kraftig det år, hvilket skabte store oversvømmelser i Bulgarien og gjorde ruterne ufremkommelige. I den forbindelse mistede hæren flere svære våben og kameler. Süleyman kom til Osijek d. 6. august. D. 18. august ved Mohács mødtes han med et kavaleri anført af John Zápolya, som hjalp ham og sammen genvandt styrkerne mange fæstninger, der var gået tabt i slaget ved Mohács til østrigerne, inklusiv Buda, som faldt d. 8. september. Den eneste virkelige modstand kom i Bratislava, hvor den tyrkiske flåde blev bombarderet, da den sejlede op af Donau. Wilhelm von Roggendorf havde ansvaret for tropperne i Wien og han lod den operationelle kommando gå til en 70-årig mand kaldet Niklas Graf Salm, der havde udmærket sig selv ved Slaget ved Pavia i 1529. Salm kom til Wien med en styrke, der inkluderede de tyske Landsknechte og de spanske musketerer. Man gik i gang med at styrke de 300 år gamle mure omkring Stephansdom, der blev hovedkvarter for Salm. For at være sikker på, at byen kunne klare en længere belejring forstærkede man tillige bymurene og blokerede de fire byporte. Derefter begyndte det tyrkiske artilleri at bombardere bymurene men formåede ikke i tilstrækkeliggrad at føre skade på dem. Hans bueskytter klarede sig svagt bedre, men dog stadig kun med meget lille resultat. Da den tyrkiske hær satte sig i position satte garnisonen ud for at finde miner og gøre modangreb hvorved de nær fangede Ibraham Pasha, én af tyrkerne med befalingsrettigheder. Østrigerne fandt flere minehoveder og den 6. oktober sendte de 8.000 tropper ud for at angribe de osmanniske mineoperationer, hvorved mange miner blev destrueret, men de led tilgengæld mange tab og var tvunget til atter at trække tilbage bag murene. Der faldt atter mere regn d. 11. oktober og med den fejlslagne minestrategi så chancerne for hurtig tyrkisk sejr ringe ud. Ydermere var tyrkerne ved at løbe tør for fodder til hestene og desertering, sygdom og andre problemer prægede styrkerne mere og mere. Selv elitetropperne gav nu udtryk for utilfredshed med slagets gang. Taget disse faktorer i betragtning havde Süleyman nu ikke noget andet alternativ end at befale retræte. Han holdte et råd den 12. oktober, hvor det blev besluttet at man lavede et sidste angreb, hvor ekstra belønninger blev lovet tropperne. Men dette angreb blev ligeledes slået tilbage, da forsvarenes arkebuser og lange spyd forhindrede osmannerne i at komme inden for murene. Usædvanlig meget sne i forhold til årstiden hjalp til at gøre den tyrkiske retræte til en katastrofe, hvor de mistede meget bagage og artilleri. Deres flåde blev igen angrebet ved Bratislava, hvor de igen mistede flere mænd. Süleymans retræte var dog ikke udtryk for en fuldstændig fiasko. Togtet understregede den osmanniske kontrol af det sydlige Ungarn og lavede så mange ødelæggelser i det Habsburgske Ungarn og i de østrigske lande. Disse ødelæggelser gjorde at Ferdinand ikke kunne mønstre et tilstrækkeligt modangreb. Invasionen og den klimaprægede belejring havde dog stor indvirkning på begge styrke og titusindvis af soldater og civile blev dræbt og endnu flere blev solgt til slaveri. Belejringen markerede enden på den tyrkiske ekspansion i Europa og der kan argumenteres for at det også var begyndelsen til rigets tilbagetrækning fra hele den vestlige verden. Ferdinand I rejste et monument for Niklas Graf Salm, som var blevet skadet ved det sidste osmanniske angreb og døde d. Maximilian 2. byggede senere et sommerpalads på stedet hvor Süleymans telt havde været.