Clarke Garrison ontdekte dat het huwelijk van Brooke en Grant ongeldig was omdat de kapitein van het schip een oplichter was. Brooke besloot om alles uit de kast te halen om Ridge en Taylor uit elkaar te krijgen. Ze lokte hem in bed, wetende dat Taylor hen kon zien. Taylor wilde net aan Ridge vertellen dat ze zwanger was, maar nadat ze Ridge en Brooke samen zag overtuigde Thorne haar om te doen alsof het kind van hem was. Thorne was verliefd geworden op Taylor. Nadat Brooke ontdekte dat Ridge de vader was twijfelde ze of ze de waarheid zou zeggen aan Ridge, maar ze wist dat Ridge enkel bij haar was omdat hij dacht dat Taylor hem bedrogen had met Thorne. Nadat de Forresters naar Italië gingen aan het Comomeer vroeg Ridge Brooke daar ten huwelijk. Taylor wilde intussen toch de waarheid vertellen aan Ridge, maar Thorne en Brooke konden dit verhinderen. Toen Taylor niet wilde opgeven vertelde Brooke dat ze ook zwanger was. Taylor was achterdochtig en wilde hiervan bewijs. Brooke schoof de ceremonie een uur vooruit zodat Taylor te laat zou zijn, maar op haar weg naar de bruiloft kreeg Taylor weeën en beviel van de jongen Thomas. Brooke en Ridge gingen op huwelijksreis en daar vertelde Brooke dat ze een miskraam had gekregen. Nadat ze terug in Los Angeles waren vertelde Taylor toch de waarheid aan Ridge en de rol die Brooke hierin gespeeld had. Ridge confronteerde Brooke en vroeg of ze de zwangerschap geveinsd had, maar ze bleef volhouden dat dit niet zo was. Ridge liet zijn huwelijk met Brooke annuleren en ging weer naar Taylor. De kleine Bridget leidde echter onder het feit dat Ridge weg was en liep van huis weg. Nadat ze terug kwam duurde het nog een hele tijd voor ze hier over heen was. Brooke stortte zich op haar werk en startte met de lingerielijn Brooke’s Bedroom, wat de Forresters niet allemaal konden appreciëren. Ze probeerde zo Ridge terug te winnen, maar hij maakte haar duidelijk dat hij voor Taylor gekozen had. Thorne troostte Kimberly en zij werd verliefd op hem. Brooke en Thorne besloten te trouwen en op hun trouwdag kustte Kimberly Thorne voor de journalisten. Brooke besloot om toch niet met het huwelijk door te gaan omdat Rick en Bridget nu nog feller tegen het huwelijk gekant waren. Bridget zag echter in dat Brooke en Thorne echt verliefd waren en gaf hen haar zegen. Ze trouwden in januari 2001. Brooke ging naar een kuuroord zodat niemand zou ontdekken dat ze zwanger was en maakte Ridge directeur-generaal van Forrester Creations in haar afwezigheid. Toen Ridge het bedrijf probeerde te stelen van Brooke moest ze gedwongen terugkomen. Ze was net op tijd om het bedrijf te redden en ontsloeg hem als directeur-generaal. Op een persconferentie onthulde Stephanie de zwangerschap van Brooke en toen de journalisten vroegen wie de vader was sprong Whipple Jones voor haar in de bres en zei dat hij de vader was, hoewel hij Brooke niet goed kende. Nadat hij ontdekte dat Deacon de vader was probeerde Whip haar te chanteren, maar werd dan verliefd op haar. Brooke probeerde intussen van Deacon weg te blijven, maar slaagde daar niet in en sliep nog af en toe met hem. Ze verhuisde met Whip naar Parijs om Bridget niet langer te kwetsen. Deacon volgde haar echter naar Parijs. Whip zei dat de enige manier om van Deacon af te komen een huwelijk met hem was. Brooke aanvaarde om haar dochter te helpen. Op een feestje nog voor de bevalling kreeg Brooke een babyfoon cadeau. Via die babyfoon hoorde Bridget een conversatie tussen Brooke en Deacon en ontdekte dat hij de vader was. Bridget confronteerde Brooke hiermee en zei dat ze niet langer haar dochter was en haar nooit meer wilde zien. Brooke beviel in Big Bear met de hulp van Stephanie en Bridget. Stephanie vond dat Brooke haar kinderen niet opgevoed had en wilde dat het met Hope beter zou gaan. Ze liet Brooke intrekken in haar gastenverblijf. Whip liet het huwelijk annuleren en werd overgeplaatst naar Forrester International in Parijs. Intussen kon Brooke goed opschieten met Stephanie. Na de dood van Taylor troostte Brooke Ridge opnieuw. Al snel kregen ze weer romantische gevoelens voor elkaar. Brooke kon ook de relatie met Bridget enigszins herstellen. Deacon keerde na enkele maanden terug naar LA en Brooke moest niets meer van hem weten. Hij vertelde aan Ridge dat hij de vader was van Hope, maar Ridge kon Brooke uiteindelijk vergeven. Bridget, die erachter was gekomen dat Massimo de vader was van Ridge en dat ze helemaal niet verwant was met hem, werd verliefd op Ridge. Brooke blies de bruiloft af en werd goed bevriend met Nick Marone, die verliefd was op haar. Ze koos uiteindelijk toch voor Ridge en trouwde met hem op een eiland in Zuid-Amerika. Enkele uren later al werd Ridge ontvoerd door Sheila Carter en het leek alsof hij in een brandende oven was omgekomen. Nick troostte Brooke en de twee bedreven de liefde. Dan bleek het dat Ridge nog in leven was en keerden Brooke en Ridge terug naar LA. Dan ontdekte Brooke dat ze zwanger was en niets wist wie de vader was. Een vaderschapstest wees Nick als vader aan. Ridge wilde het kind opvoeden alsof het van hem was, maar Brooke wilde voor één keer het juiste doen voor haar kinderen en liet haar huwelijk met Ridge ontbinden. Maanden ging het goed tussen hen, totdat Bridget terug naar LA kwam en nog steeds verliefd was op Ridge. Amber deed er alles aan om aan te tonen dat Ridge en Bridget fout bezig waren en dat lukte haar gedeeltelijk. Ridge was kwaad dat niemand hem geloofde en nadat hij een hersenschudding had opgelopen en nog eens door Nick werd neergeslagen wist hij niet meer wie hij was. sluier Taylor te herkennen. Niemand wilde hem geloven en hij groef zelfs het graf van Taylor op, waarin een pop lag. Dan kwam ze tevoorschijn en legde uit dat ze jaren in coma had gelegen en opnieuw bij prins Omar in Marokko geweest was. Ridge stond nu voor een hartverscheurende keuze en nadat Stephanie een hartaanval veinsde koos hij ervoor om bij Taylor te blijven. Logan, Brooke