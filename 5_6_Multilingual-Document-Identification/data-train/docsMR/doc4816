Koncz Zsuzsának összesen 21 magyar és 17 külföldi lemeze, 5 CD van, ebből 29 album, mellette 9 CD-válogatást tart repertoárján. Az 1970-esévekre már mint elismert előadóművésznek, egymás után jelentek meg albumai. Ezekben az években az Illés zenekarral közösen megjelent öt album közül az 1973-ban készült Jelbeszéd című lemezt  - egyértelmű politikai indokok hatására – betiltották. Ami nem volt meglepő, mivel már korábban is élesen cenzúrázták dalait, mivel a Magyar Rádió számainak nagyjából felét játszotta. A folyamatos cenzúra szerzőtársát és saját magát is gondolkodásra késztette, vajon megéri-e egy olyan korban dalt írni és azt előadni, ami nyilvánvaló politikai kényszer hatására nem juthat el a nyilvánossághoz. A feltett kérdésre 1974-ben született meg a válasz, méghozzá két olyan lemezen, amin az Előadó kizárólag megzenésített verseket énekelt. A Gyerekjátékok és a Kertész leszek című album méltó válasz volt a cenzúra mesterei számára, mivel el kellett fogadniuk, hogy verseket - amiket nem Bródy János írt - nehéz feladat elzárni a közönségtől. Az 1970-es évek közepére már sorra kapta a külföldi felkéréseket. Koncertezett a kettévágott Németország mindkét részében, továbbá a Szovjetunióban, Lengyelországban és Franciaországban. Közben itthon is fellépett, rendszeresen készített felvételeket az 1970-es évek második felének egyik meghatározó együttesével, a Fonográffal. A lassacskán enyhülő politikai szigor 1977-re nem állt útjába az addigi munkásságát elismerő Liszt Ferenc-díj odaítélésében. Az 1979-ben a Fonográffal közösen  megjelenő Valahol című lemezt a sajtó az évtized lemezének választotta. A megszűnő Fonográf együttessel végleg lezárult művészi életének egy része. A pályafutásukat külön folytató Bródy János és Tolcsvay László továbbra is írt és hangszerelt dalokat számára, Bornai Tibor pedig segített a műhelymunkák elvégzésében, de innentől a lemezek már kizárólag Koncz Zsuzsáról szólnak. A rendszerváltás évére elkészült Verslelmez III. című albuma újabb sikert és elismerést hozott számára, ugyanis munkásságát még ebben évben Érdemes művész kitüntetéssel díjazták. Az 1990-es években megjelenő albumai tovább növelik azt a szeretet és tiszteletet, ami már eddig is körüljárta munkásságát. Ebben a régi Társak mellett sokat segített Bódi Gábor és Závodi Gábor. Dalaiban megjelenő hite, életfelfogása, a világról alkotott képe, a számokból sugárzó szenvedély és erő generációkat köt le és vonz magával, mivel évről évre 1992-1999 között telt házas koncerteket adott a Budapest Sportcsarnokban. Pályafutásának talán egyik legmeghatározóbb kitüntetését 2001-ben vette át. Mint a Francia Becsületrend lovagja, a magyar könnyűzenei élet immáron megkerülhetetlen egyénisége. Pár év elteltével, 2008-ban pedig átvehette hazája által a kultúra és a művészet területén nyújtott munkásságért adható legmagasabb rangú elismerést, a Kossuth-díjat. Még ebben az évben a Magyarországon adható legmagasabb pénzjutalommal és hatalmas szakmai elismeréssel járó Prima Primissima-díjat is neki ítélték. Legújabb 2009-ben megjelent eddigi dalainak mondhatni eszenciáját adó DVD-je egyben tisztelgés is Közönsége és ezen két rangos elismerés előtt, amiket munkásságáért vehetett át. Jelenleg is új lemezén dolgozik, mellyel minden kétséget kizáróan még tud újat adni generációk számára, azoknak is, akik már régóta hallgatják dalait, és azok számára is, akik csak most kezdenek ismerkedni velük.