Hindistan ve Pakistan milli takımları, erkek çim hokeyi turnuvalarını 1980lerin ortalarına kadar, ilk 5 Dünya Kupası'nın da 4'ünü kazanarak domine etmiştir, ancak daha sonra Hollanda, Almanya, Avustralya ve İspanya'nın da bu spora ilgi duymasıyla başarıları azalmıştır. Diğer güçlü takımlar arasında da Arjantin, İngiltere ve Güney Kore bulunmaktadır. Hollanda bayan milli takımında Olimpiyatlar'da çim hokeyi olmadan önceye kadar hakimdi. 1990lı yıllarda Avustralya'nın bayanlar çim hokeyinde güçlü olmuştur. Diğer güçlü bayan takımlar da Çin, Kore, Arjantin ve Almanya'nındır. Gençlik ve Spor Genel Müdürlüğü Merkez Danışma Kurulunun Kararı, dönemin Gençlik ve Spordan Sorumlu Devlet Bakanı Sayın Fikret Ünlü’nün onayı ile Çim Hokeyi Federasyonu 06 Şubat 2002’de kurulmuştur. Federasyon Başkanlığına Ali Aytemiz atanmıştır. 05 Aralık 2002 tarihinde Avustralya’nın Perth kentinde yapılan 38. FIH Olağan Kongresi sırasında “Türkiye Cumhuriyeti Çim Hokeyi Federasyonu” nun Uluslararası Hokey Federasyonuna üyeliği kabul edilmiş ve Ali Aytemiz Uluslararası Hokey Bayrağını teslim almıştır. 16 Eylül 2002 tarihinde İstanbul’da Antrenör kursu düzenlemiştir. Kursta teknik-taktik ve özel antrenman bilgisi dersleri,FIH tarafından eğitimci olarak görevlendirilen Breant Dans tarafından verilmiştir.  2003 yılı itibariyle çeşitli illerde hakemlik kursu açılmış 71 hakem Çim Hokeyi Hakemi olmaya hak kazanmıştır. Mayıs ayında Türkiye Cumhuriyetinin İlk Hokey Büyükler Türkiye Şampiyonası yapılmış,7 erkek ve 4 bayan takımı katılmıştır. 2003 Haziran ayıyla beraber Bulgaristan Millî Takım Antrenörlerinden Stanamir Chakalov ile Millî Takımlar Baş Antrenörü Barbaros Tuzcuoğullari Federasyon tarafından 10 ilde düzenlenen antrenör, sporcu ve hakem seminerinde eğitim vermişlerdir. Temmuz ayında Ali Aytemiz istifa etmiş, yerine Ömer Şahin Başkan olarak  atanmıştır. Ağustos ayında Birleşik Arap Emirlikleri’nin Emaretes takımı ile Zonguldak Fener Lisesi ve Keçiören Belediyesi ikili maçlar yaparak uluslar arası maç yapan ilk Türk takımı olmuşlardır.  09 Eylül 2003 tarihinde İspanya’nın Barcelona kentinde yapılan Avrupa Hokey Federasyonu Genel Kurulunda Türkiye Avrupa üyeliğine seçilmiştir.Kasım ayında Romanya’nın Bükreş kentinde yapılan 18 Yaş Altı Gençler Balkan Şampiyonası ile 2003 yılı Aralık ayında Bulgaristan’nın Albena kentinde yapılan 16 Yaş Altı Yıldızlar Balkan Şampiyonasına davet edilmiştir, bu turnuvalarda Millî Takımımız başarılı sonuçlar çıkarmışlardır. 16 Yaş Altı Millî Takımımız bu şampiyonada Sırbistan-Karadağ Millî Takımı ile berabere kalarak Uluslararası maçlardaki ilk beraberliğimizi almıştır. 2004 yılı ocak ayında Sırbistan-Karadağ’da yapılan Uluslararası Belgrad Turnuvasına, A Millî Takım ilk kez katılmıştır. Bu turnuvada hakemlerimiz görev almışlardır. 2003 yılının Mayıs ayında çim hokeyi alanında faal il sayısı 5 iken, Ağustos ayında 6, Kasım ayında 8, 2004 Şubat 13, 2005 Ocak ayı itibariyle 26 olmuştur. Faal Üniversite sayısı 9’ dur. Van 100.Yıl Üniversitesi B.E.S.Y.O.‘nda Hokey seçmeli ders olarak konmuştur.  19-22 Şubat 2004 tarihinde Gaziantep ilinde Büyükler Salon Türkiye Şampiyonası yapılmış burada şampiyon olan takım 2005 yılında Ülkemizi Kulüpler Avrupa Hokey Salon Şampiyonlar Ligi Challenge Kupasında temsil etmeye hak kazanmıştır.   2004 Yılı içerisinde 12 Yaş Altı Salon,14,16,21 Yaş Altı Açık Saha ve Büyükler Salon ve Açık Saha  Türkiye Şampiyonaları yapılmıştır. 2004 yılı içerisinde 6 tane Antrenörlük kursu 3 tane de hakemlik kursu açılmıştır. Bu yıl içerisinde 4 hakemimiz ve 1 antrenörümüz Avrupa Hokey Federasyonunun düzenlediği kurslara katılmışlardır. Ayrıca 2004 yılında 21 Yaş Altı Millî Takımımız Temmuz ayında Beyaz Rusya’nın Brest kentinde yapılan Avrupa Şampiyonasına katılmış ve tarihinde ki Milli Takımlar düzeyinde ilk galibiyetini almıştır.  11 Aralık 2004 tarihinde Federasyon Başkanlığı seçimleri yapılmış ve Selahattin Akpinar seçimle gelen ilk başkan olarak bu görevine başlamıştır. Bu yılın ilk turnuvası 14 Yaş Altı Salon Türkiye Şampiyonası 10-13 Mart tarihleri arasında Ankara’da yapılmıştır. 21 Mart tarihinde İstanbul’da Avrupa Hokey Federasyonu Genel Sekreteri David Balbilrie ile görüşülmüş ve önümüzdeki yıllar için hokey ile ilgili konularda olumlu görüş birliğine varılmıştır. 09-10 2005 Nisan tarihleri arasında Nevşehir’de Büyükler Salon Türkiye Şampiyonası, 15-16 Nisan tarihleri arasında Zonguldak’ta 12 Yaş Altı Salon Hokey Türkiye Şampiyonası, 29 Nisan – 01 Mayıs tarihleri arasında Ordu’da 18 Yaş Altı Salon Hokey Türkiye Şampiyonası yapılmış bu yılın Salon Hokey sezonu kapanmış olup Açık Saha  Müsabakaları yapılamamıştır. Çim Hokeyi 7 kategoriden oluşmaktadır. Bunlar 10,12,14,16,18,21 Yaş Altı ve Büyüklerdir. 16 Yaş Altından itibaren Avrupa Şampiyonaları yapılmaktadır. Özel imalat top ve sopa ile oynanan, kaleci için özel kıyafet gerektiren Çim Hokeyi malzemeleri ülkemizde imalatı olmadığından ithal edilmektedir. Federasyonumuzca satın alınan malzemeler faal olan bölgelere ve kulüplere gönderilmektedir.