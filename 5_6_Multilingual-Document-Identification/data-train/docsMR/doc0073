Oma esimese Suure Slämmi tiitli paarismängus võitis Alicia Molik 2005. aastal Australian Openil oma mängupartneri venelanna Svetlana Kuznetsovaga. Seejärel tõusis ta esimest korda WTA edetabeli Top 10-sse 2005. aasta alguses. Lisaks sellele jõudis ta samal aastal naisüksikmängus veerandfinaali, kus pidi aga tunnistama ameeriklanna Lindsay Davenporti paremust kolmes setis . Kindlasti on aga üheks silmapaistvamaks saavutuseks austraallannal 2004. aasta Ateena olümpiamängudel võidetud pronksmedal, mille ta võitis alistades kolmanda koha mängus tollal WTA kolmanda asetusega venelanna Anastassia Mõskina 6-3 6-4. 2005. aasta teisel poolel pidi Alicia mõneks ajaks reketi varna riputama, sest tal tekkis raske kõrvapõletik, mis tähendas, et sellega oli põhimõtteliselt kriips peal ka kogu 2006. aasta hooajal. Õnneks aga läks nii, et juba 2006. aasta aprillis oli tennisepiiga terve ning teatati, et tal lubatakse olla osa Austraalia naiskonnast ning osaleda Fed Cupi grupimängudes.  Hiljem aga teatas Austraalia Davis Cupi  kapten David Taylor, et võistlema ta siiski ei pääse ning tema koha naiskonnas sai Casey Dellacqua. Alicia tuli tagasi tennisesse aga ikkagi oodatust varem ning võttis esimesena osa Italian Openil ja jõudis 2006. aasta Prantsusmaa lahtistel, kus jõudis kolmandasse ringi. Wimbledoni meistrivõistlustel jõudis ta aga teise ringi, kus kaotas sloveenlannale Katarina Srebotnikule. Tal olid kõrged ootused 2006. aasta US Openiks, kuid kaotas üllatuslikult juba esimeses ringis asetamata mängijale 17-aastasele Vania Kingile 6-3, 6-2. Järgmisel turniiril Guangzhou Openil jõudis ta aga veerandfinaali, kus sai ka revanši Vania Kingilt. Seejärel jõudis ta tagasi WTA edetabeli 179. kohale. Kuid ikkagi võttis ta ka järgnevalt vastu kaks üllatuslikku kaotust kohe esimeses ringis nii Bangkoki kui ka Zürichi turniiridel. Enne 2007. aasta Australian Openit, kuhu Alici pääses wildcard'iga võistles ta veel Hopman Cupil ning ka Moorilla Hobart Internationali turniiril, kus jõudis veerandfinaali. Australian Openi esimeses kahes ringis saavutas ta võidud hiinlanna Yung-Jan Chani ja eestlanna Kaia Kanepi üle, kuid kolmandas ringis pidi vastu võtma kaotuse kaheksanda asetusega šveitslannalt Patty Schnyderilt kolmes setis. Sellega tõusis ta aga tagasi Top sajasse, kus ta enne haigestumist ka paiknes. Sama aasta Prantsusmaa lahtistel kaotas ta aga esimeses ringis üksikmängu, kuid võites paaris mängutiitli koos itaallanna Mara Santangeloga. See oli tema teiseks paarismängu Suure Slämmi turniirivõiduks. Molik mängis Wimbledoni eel turniiri  Eastbourne'is, kus aga kaotas esimeses ringis Melanie Southile 1-6 6-3 7-6 ja kaotas ka paarismängu esimeses ringis  Natalie Dechy'le and Tiantian Sunile 6-2 4-6 6-4. Kuid Wimbledoni turniiri esimese ringi mängus suutis Molik võita venelanna Anastasia Rodionova kahes setis, kuid kaotas järgmise ringi kohtumise Serena Williamsile. Koos Mara Santangeloga jõudsid nad paarismängus poolfinaali, kus aga pidi tunnistama hilisemate võitjate Cara Black and Liezel Huberile. Segapaarismängus jõudis Molik koos oma mängupartneri Jonas Bjorkmaniga finaali, kus aga kaotasid Jelena Janković and Jamie Murray'le. 2008. aasta esimeseks võistluseks oli Alicia Molikul Hopman Cup, kus ta küll võitis esimese mängu Round Robinis tšehhitari Lucie Safarova vastu, kuid kaotas järgmised indialannale Sania Mirzale ja ameeriklannale Serena Williamsile. Järgmiseks võistluseks oli tal Medibank Internationali karikas, kus ta esimeses ringis võitis Lucie Safarovat. 2008. aasta Australian Openi esimeses ringis kohtus Alicia Molik eestlanna Kaia Kanepiga ja võitis, kuid pidi teises ringis tunnistama 18-aastase tšehhitari Nicole Vaidišová paremust 2-6 3-6.