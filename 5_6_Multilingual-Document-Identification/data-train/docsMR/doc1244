Jurbarko. 1964 m. Rygos skyrius parengė šiluminės elektrinės projektinę užduotį, kuri kartu su NPG projektine užduotimi 1969 m. gruodžio 31 d. buvo patvirtinta TSRS Naftos ir chemijos pramonės ministerijoje. Tačiau LTSR Ministrų Taryba ir LKP CK 1970 m. sausio 27 d. kreipėsi į TSRS Ministrų Taryba, prašydama perkelti NPG statybą į Mažeikių rajoną, kad būtų pašalintas Nemuno žemupio ir Kuršių marių užteršimo naftos produktais pavojus, taip pat būtų sudarytos geresnės sąlygos statybai ir produkcijai realizuoti. Valstybinis statybos reikalų komitetas apsvarstė prašymą ir 1970 m. balandžio 27 d. išimties tvarka leido Naftos perdirbimo ir naftos chemijos pramonės ministerijai koreguoti projektinę užduotį NPG statyti Mažeikių rajone. 1970 m. gegužės mėn. buvo parinkta gamyklos ir elektrinės statybos aikštelė. Ji numatyta Žibininkų, Padarbų ir Juodeikių kaimų teritorijoje, dešiniajame Varduvos upės krante, 13 km į šiaurės vakarus nuo Mažeikių. Šiluminės elektrinės projektinė užduotis buvo parengta 1971 m. Pagal ją numatyta sumontuoti keturis garo katilus TGM-84 B tipo, 420 t/h našumo, dvi garo turbinas PT-60-130/13, vieną turbiną R-50-130/16. Bendra elektrinės galia turėjo būti 170 MW. Mažeikiu TE statybos direkcija įkurta 1976 m. birželio 1 d., nors elektrinės laikini pastatai ir statiniai pradėti statyti jau 1976 m. sausio mėn. Pirmuoju direktoriumi paskirtas Saulius Vilpišauskas. Elektrinės genrangovo funkcijos pavestos Lietuvos energetinių objektu statybos valdybai. Šiluminius įrenginius montavo Šiaurės-Vakarų „Energomontaž“ trestas, elektros įrenginius – „Hidroelektromontaž“ tresto Mginsko valdyba, izoliaciją – „Belenergomontažizoliacija“ valdyba, gelžbetoninį 250 m aukščio kaminą – „Specželezobetonstroj" tresto Pabaltijo specializuota valdyba. Pirmieji įrenginiai – vienas TGME-464 tipo generatorius sumontuoti 1979 m., o spalio 26 d. 15 vai. 10 min. turbogeneratorius Nr. 1 įjungtas į sistema ir kompleksiškai išbandžius, 1979 m. spalio 29 d. 18 vai. 06 min. pradėtas eksploatuoti. 1980 m. gruodžio 14 d. pradėtas eksploatuoti antrasis energetinis blokas su tokiais pačiais įrenginiais kaip ir pirmasis. Toks pat trečiasis garo katilas sumontuotas ir paleistas 1981 m. gruodžio mėnesį. 1983 m. liepos mėn. pradėtas eksploatuoti trečiasis turbogeneratorius – turbina R-50-130/16 ir generatorius TVF-63-2. Visi svarbiausieji įrenginiai baigti montuoti Šventojoje. Degimui skirtas oras į katilą paduodamas pūtimo ventiliatoriais VDN – 25x2-l, kurių našumas – 512000 m³/h oro. Orą šildo regeneratyviniai oro šildytuvai RVP-88, kurių kiekvieno bendras šildymo paviršius 35470 m². Kiekvienas katilas turi po vieną pūtimo ventiliatorių ir vieną regeneratyvinį oro šildytuvą. Degimo produktai iš katilu išmetami į atmosferą per 250 m aukščio gelžbetonini kaminą. Jeigu atsirastų katilo ir dūmų trakto nesandarumas, kiekvienas katilas turi po vieną 745 000 m³/h našumo traukos ventiliatorių DOD-28,5 GMT,. Katilams maitinti vandeniu sumontuoti keturi 6 kg/cm² darbinio slėgio ir 500 t/h našumo deaeratoriai, keturi 219 kg/cm² slėgio ir 580 m³/h našumo maitinimo siurbliai PE-580-200-2. Ciklui papildyti sumontuoti trys 450 m³/h našumo siurbliai CN-400-210 ir vakuuminiai deaeratoriai. Pagal maksimalius šilumos energijos poreikius parinktos ir sumontuotos trys Leningrado metalo gamykloje pagamintos garo turbinos. Dvi iš jų PT-80-100-130/13 turi reguliuojamus pramoninio ir termofikacinio garo tiekimus, trečioji – R-50-130/16 – priešslėginė, parinkta atsižvelgiant į pastovų Naftos perdirbimo gamyklos metinį 16 atm garo poreikį. Turbinų PT-80 kondensatoriai aušinami cirkuliaciniu vandeniu. Kiekvienai turbinai sumontuoti du cirkuliaciniai D-6300 tipo siurbliai ir po vieną 1200 m² aušinamo paviršiaus bokštinę aušintuvę. Vanduo aušintuvėms papildyti ir pripildyti imamas iš ant Varduvos tvenkinio kranto įrengtos siurblinės. Elektros energijai gaminti su turbinomis PT-80 sujungti generatoriais TVF-120-2, o su turbina R-50 – generatorius TVF-63-2. Visi generatoriai pagaminti „Sibelektrotiažmaš" gamykloje Novosibirske. Elektros energija iš generatorių TVF-120-2 per transformatorius TDC-125000/110, ir per 110 kV skirstyklą tiekiama į energetikos sistemą penkiomis 110 kV oro linijomis, o iš trečiojo generatoriaus TVF-63-2 – tiesiog į 6 kV skirstyklą vien NPG reikmėms. Įrengti 356 600 m³ bendro tūrio tvenkiniai. Nuskaidrėję druskingi vandenys iš šlamo ūkio patenka į NPG valymo įrenginių siurblinę ir kartu su išvalytais gamyklos vandenimis vamzdynu išleidžiami į Baltijos jūra šiauriau Šventosios, 8 km atstumu nuo kranto.