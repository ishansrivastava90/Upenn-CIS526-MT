האור-קוואן הוא גזע בדיוני מהיקום של משחק המחשב Star Control. הם אחד הגזעים העתיקים ביותר הידועים לברית הכוכבים החופשיים, ובהפרש ניכר מהווים את ההשפעה הגדולה ביותר, הן מהבחינה הצבאית והן מהבחינה הפוליטית, על הגלקסיה ב20 אלף השנים האחרונות. בטרם הובסו על ידי ברית הכוכבים החופשיים החדשה, האור-קוואן התוו את התנהלותם של כל הגזעים ברי התבונה בגלקסיה. מספרם של הגזעים אשר התקדמותם הוקפאה על ידי שעבוד או הכחדה בידי האור-קוואן רב מהידוע. שני הגזעים מתנהלים ביחידות תרבותיות, פוליטיות וצבאיות שונות, ולכן יתוארו במפורט בערכים נפרדים. ערך זה מתייחס לגזע אור-קוואן בכללותו, ובפרט להתפתחותם בטרם פוצלו לשתי אומות נפרדות. האור-קוואן סווגו על ידי מדענים ארצנים כבעלי מאפיינים הדומים לזנים מסוימים של זחלים טורפים המתקיימים באיי הוואי. עם זאת, הפיזיולוגיה הבסיסית של האור-קוואן שונה בתכלית מזאת של החרקים המתקיימים על כדור הארץ, ומאפשרת להם להגיע לגובה של כעשרה מטרים. הם תוארו כבעלי עור קשיח המכוסה ברקמה פרוותית. האינטֶליגנטיים, יכולות קרב, ואת היכולת לייצר כלים. כך נהפך האור-קוואן לגזע הדומיננטי על כוכב מולדתו ובהמשך הכחיד את שאר הגזעים העדיפים עליו מבחינה פיזית. עקב זאת, האיום היחיד על בן גזע האור-קוואן היה למעשה בני אור-קוואן אחרים, דבר שהביא למיקוד הטריטוריאליות אחד כנגד השני אף בתוך קבוצות משפחה. מאבקים, קרבות ורציחות היו, לכן, שכיחים ביותר. עם זאת, התפתחותה האינטלקטואלית של תרבות האור-קוואן החלה להשתלט לבסוף על היצר הטבעי, ואט-אט, עם השתפרות תפיסתם של האור-קוואן את העולם סביבם, בנתה התרבות האור-קוואנית את המנגנונים התרבותיים הנדרשים להשתלט על דחפים טריטוריאליים אלו, עד כדי פיתוח יוזמות שיתופיות בין בני הגזע ובניית מערכת ערכים "מודרנית" על פי סטנדרטים המקובלים על רוב הציוויליזיות התבוניות, האוסרת אלימות חסרת טעם ואכיפת גישה הנוקטת באחריות חברתית. במה שרבות תואר כמאבק ממושך ורצוף קשיים, הצליחו האור-קוואן להקים חברה טכנולוגית ומתועשת. בסופו של דבר, עלה בידם של האור-קוואן לרתום את כח אנרגיית האטום, ובאמצעות כך ליצור כלי טיס בעלי יכולת בין כוכבית. עם התקדמות חקר מערכת השמש שלהם, יצר קשר עם האור-קוואן גזע בשם הטאאלו, אשר ניטר את התקדמות האור-קוואן מזה זמן מה ואף שקל את שילובם בהגמוניית בעלי החישה כחברים פוטנציאליים. תגובתם הראשונה של האור-קוואן הייתה כזאת של בהלה ופחד, בהמשך אף תקפו את ספינות הטאאלו משום שראו בהם משום איום. הטאאלו, שהבינו את הקסנופוביה הטבעית של האור-קוואן, נותרו סבלנים. מכשנפתח לבסוף משא ומתן בין האור-קוואן לטאאלו, נדהמו האור-קוואן לגלות שמפגש פנים אל פנים עם הטאאלו לא עורר את יצר הטריטוריאליות הטבוע בכל אור-קוואן, עקב הפיזיולוגיה הייחודית של הטאאלו שגרם להם להדמות ללא יותר מסלעים בלתי מזיקים. בימים ההם, כמו גם היום, התעלומה שהעסיקה את רוב בני הגזעים התבוניים הייתה סיבת העלמותם של הקדמונים. סיירים בני אור-קוואן היו לנכס נטול תחליף במסע לאיסוף אינפורמציה וממצאים מתקופה הקדמונים. הטאאלו, שהיו מחוסנים טבעית לשליטת הדנייארי, עשו כמיטב יכולתם להתנגד, אך הבינו שההתנגדות חסרת טעם משום שכוחותם הצבאיים של כל שאר גזעי ההגמונייה סרים למרותם של הדנייארי. קורבנות הלוחמה יהיו שותפיהם לשעבר בהגמונייה. עקב כך, סירבו הטאאלו להתנגד, גם כאשר גזעי ההגמונייה, תחת שליטת הדנייארי, השמידו לחלוטין את כוכב הבית של הטאאלו, מעשה לו היו בני האור-קוואן מודעים לחלוטין ללא יכולת להתנגד, ואשר ירדוף אותם במשך הדורות הבאים. הדנייארי, חסרי כל רצון או שאיפות משל עצמם, הובילו להתפוררות תשתית ההגמוניה. במהרה, הפכו האור-קוואן לחביביהם, עקב חוסנם הפיזי הרב והקלות היחסית בה ניתן היה לשלוט בהם, ולכן התירו לאור-קוואן להתרבות ולאכלס את מרבית עולמות ההגמוניה, בעוד הם מזניחים את התפתחותם של הגזעים האחרים.