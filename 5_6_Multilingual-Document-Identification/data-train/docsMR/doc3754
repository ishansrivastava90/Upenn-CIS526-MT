வேலூர் மாவட்டம் குடியாத்தத்தில் கு.மு.அண்ணல்  தங்கோ 12-4-1904ல் பிறந்தார். இவருக்கு பெற்றோர் வைத்த பெயர் ‘சுவாமி நாதன்’. தொடக்கக்கல்வி மட்டுமே படித்த இவர், தனது சுயமுயற்சியால் தமிழ் மற்றும் பலமொழிகளில் புலமை பெற்றார் . இவர் 1918ல் காங்கிரஸில் சேர்ந்தார். 1923ல் கள்ளுக்கடை மறியல், 1925ல் வைக்கம் போராட்டம் , 1927ல் சைமன் குழு எதிர்ப்பு போராட்டம், 1930ல் உப்புசத்யாகிரக போராட்டம் ஆகியவற்றில் பங்கேற்று 5 முறை  சிறை சென்றார். 1927ல் ‘திருக்குறள்’ நெறி தமிழ்த் திருமணத்தை’ அறிமுகப்படுத்தி குடியாத்தம் சிவமணி அம்மையாரை மணந்தார். 1936ல் காங்கிரஸில் இருந்து விலகி தென்னிந்திய நல உரிமை சங்கத்தில் இணைந்தார். 1937 மற்றும் 1938ல் தமிழர் உரிமை மாநாடுகளை நடத்தினார். 1942ல் ‘தமிழ் நிலம்’ என்ற பத்திரிகையை தொடங்கினார். 1944ல் திராவிடர் கழகம் உருவானபோது அதற்கு ‘தமிழர் கழகம்’ என பெயர் சூட்ட வலியுறித்தினார். வேலூரில் 1937ல் உலகத் தமிழ் மக்கள் தற்காப்பு பேரவையை தொடங்கி ஆண்டுதோறும் பொங்கல் விழாவை வேலூரில் கொண்டாடி பல தமிழறிஞர்களையும் சான்றோர்களையும் கலந்துகொள்ள வைத்து தமிழ் உணர்வை வளர்த்தார்.