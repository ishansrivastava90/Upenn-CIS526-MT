Малорад е село в Северозападна България. То се намира в община Борован, Област Враца. Село Малорад е свързано с околния свят чрез шосейни пътища за градовете Оряхово, Бяла Слатина, Враца. Граничи на север със землищата на село Рогозен и Сираково, на изток с Добролево и Борован, на югоизток с Борован, на юг с Девене и Три кладенци и на запад със землището на село Фурен. Разликата в надморската височина на землището не надхвърля 40 м. Най-високата точка се намира на изток от селото в местността „Ямите“, където е построен резервоарът за водоснабдяване на селото. Земеповърхните форми на землището са такива като на хълмистата Дунавска равнина. Прорязано е от плитки долища, които тук наричат падини. Езерска падина на изток от селото дава началото на селската бара, която разсича селото и продължава на запад. След „Стефановски вир“ прави завой на север и лъкатуши в землището на Рогозен. В югоизточния край на землището започва „Годулска падина“ и изворът „Годулчето“. Пак от този край се вие и река „Смръдльовец“, която навлиза от борованското землище. Под „Рътков връх“ се събират в едно с „Годулчето“, а в края на местността „Балиев мост“ се сливат с идващия от юг „Вачовски лъг“ и в селото под Спасковци се вливат в „Езерска бара“. В южната част на землището започва „Малкият поток“, който по на север преминава в „Нечова падина“ и се влива в барата при Драгоевци. Големият поток води началото си от „Герчови тръници“. Спуска се по „Плитката падина“, заобикаля „Оградите“ и при „Слънчев бряг“ се слива с „Виривски дол“. Последният навлиза от „Фуренското землище“, заобикаля „Каменити кладенец“ и „Кариерите“ лъкатуши под „Черкезките места“ и на запад от селото, в местността „Мешани бари“, се влива в „Езерска бара“. На север от селото е „Жинина падина“, в края на която е изворът „Пишурата“. При местността „Пчелина“ стръмно се спуска на запад и при „Стоянова воденица“ се влива в барата. За кратко време смъртта покосила цели семейства, което показва разкрит гроб, в който са намерени мъжки и женски скелет, а между тях — детски. Ужасени, селяните отново потърсили спасение в горите, където вярвали, че ще се скрият от страшния мор. Към 1835 г. те се заселили на запад от старото село в ниското покрай реката. Преданията разказват, че страхът от чумата бил толкова голям, че никой не смел да мине праз старото село, а по-късно и да намерели там накит или златна пара, не го докосвали, защото се страхували, че са чумави. 1847 г. е паметна в историята на Малорад. Сложено е началото на учебното дело. Открито е килийно училище, в което се обучават 12 момчета и 2 момичета. Първият учител е Георги Петков Кършигорски от с. Долна Кремена. Учел се в родното си село, Черепишкя манастир и гр. Враца. Учителствувал е няколко години в различни села и през 1847 г. чорбаджии от Малорад го спазарили да открие училище в селото. Той приема и остава в историята на Малорад като основател на учебното дело. Учителствува тук до Гергьовден на 1848 г. и  на този ден е спазарен за учител в село Борован. Според тогавашните правила за килийните училища, учебната година започвала и завършвала на празника на Св. Георги Победоносец. След 1854 г. Кършигорски се главява като учител в село Галиче. На 17.05.1858 г. приема свещенически сан в Галиче и служи като такъв до своята смърт. Умира от холера в 1913 г. Друг голям род е Петърчовския. Първият от този род — Георги, е дошъл по тези земи преди 170-180 г. И до сега може да се види на една от къщите в селото — паметен надпис „150 г. — Петърчовски род“, поставен от признателните потомци преди 25 години. събора на с. Малорад е на 28 октомври Местните хора живеели в условията на жестока зависимост от чужди по език, вяра, култура и обичай господари. Това изтиквало на преден план волята им за национално и верско самосъхранение. Традицийте и наследеното от предците народно творчество, разгаряли жаждата за по добър живот. Традиционните добродетели за онова време — смелост, честност, трудолюбие, взаимопомощ и уважение ги сплутявали в борбата за съществуване. В основата на всичко стояла християнската църква. Нямало ден в годината да не бил наречен на светец. Четиридесет дни преди коледа започвали пости. Зелевата чорба, киселите круши, кромидът и лютивите чушки, трънченицата прокарвали коравия хляб и лепкавия качамак в селското гърло. През това време събирали и квасели в делви и качета краве биволско и овче мляко. Част от него давали на циганите. Свършвали постите. Настъпвали най-големите зимни празници Рождество Христово, от ранно утро селските дворове се огласяли от предсмъртното квичене на угуените свине. Във въздуха се носела миризма на пърлено и печено свинско месо. Коледната трапеза била отрупана с всичко, което е наплодила земята и коравите селски раце-кървавица, сушени плодове, житена питка, баница с късмети, квасено мялко, сирене, пушени в комина врабчета, луканка и какви ли не деликатеси. В полунощ тръгвали коледарите и всеки носел в джоба си глава чесън, че започвали мръстните нощи, а лукът ще ги пази от караконджоли, върколаци и други нощни бродници. Кучешки лай, песни и коледарски провикваня огласяли махали и къщи до сутринта. След това се зареждали сватби и кръщанета. Препускали, закичени с варак сгледници и сватовници. Скърцали претоварени със свадбари конски шейни. Зурни и тъпани известявали, че млади хора създават нови семейства. Радостта и щастието влизали в нови домове.