Pe timpul Războiului Peloponeziac, Byzantion a fost supus succesiv de Atena sau Sparta. La început a a fost subjugat de Sparta, apoi a fost cucerit de atenianul Alcibiades în anul 408 e.A. După bătălia de la Aigos-Potamos şi cucerirea Atenei de către spartani, Războiul Peloponeziac s-a sfârşit, iar spartanul Lisandros a forţat cetatea să alunge garnizoana ateniană şi să primească asemănător tuturor cetăţilor Greciei, un comandant lacedemonian, adică un harmostes, investit atât cu puteri civile cât şi militare. Totul s-a schimbat la începutul războiului civil ce a urmat asasinării împăratului Commodus, la sfârşitul anului 192 e.N. In războiul civil care a urmat între pretendenţii la tronul imperial, Byzantion s-a aflat de partea generalului Pescennius Niger împotriva lui Septimius Severus. Cel din urmă a supus oraşul unui asediu lung şi memorabil. După trei ani bizantinii s-au predat,în 196. Invingătorul, iritat, a dispus masacrarea garnizoanei şi a magistraţilor oraşului, a distrus oraşul şi fortificaţiile lui puternice. I-a anulat toate privilegiile, lăsâdu-l în situaţia de simplu orăşel. L-a supus, împreună cu toate teritoriile sale, oraşului vecin şi rival, Perinth,oraş care a avut statut de metropolă până la Constantin cel Mare. Severus a lăsat Byzantion într-o asemenea stare de ruină şi distrugere, încât Dio Cassius, istoricul contemporan care l-a vizitat în acea perioadă, spunea că oraşul părea cucerit nu de romani ci de barbari. Totuşi, după un timp, la solicitarea fiului său Caracalla, împăratul a îndulcit poziţia faţă de Byzantion. Ca urmare a dispus reconstruirea în mare parte a oraşului, l-a înfrumuseţat cu noi monumente şi l-a rebotezat Antoninia, după supranumele de Antoninus preluat de către Caracalla. Noul nume nu a avut succes decât până la moartea lui Caracalla, câ oraşul şi-a reluat vechiul nume. Sec.al 3-lea e.N este om perioadă istorică puţin documentată pentru oraş, cu toate că sursele obişnuite, precum Dio Cassius, Herodianus şi Istoria Augusta au făcut unele referinţe la el. Oraşul s-a găsit mereu pe drumul diverselor expediţii contra Parţilor sau a succesorilor lor, perşii Sasanizi. El şi-a păstrat dreptul de a bate monedă până la domnia împăratului Gallianus, care l-a ridicat ca şi altor oraşe. Acest privilegiu păstrat mult timp constituie o mărturie a importanţei oraşului. Pe timpul invaziilor gotice, din anul 238 e.N, rolul oraşului este învăluit în mister. Lipsit de puternicele lui ziduri de apărare de pe timpul lui Septimius Severus, Byzantion se prezenta fără apărare împotriva expediţiilor barbarilor veniţi prin Tracia şi de peste Bosfor. Totuşi ele este puţin sau deloc atins de acele invazii, spre deosebire de multe oraşe ale Propontidei-Propontida. Nu este exclus ca oraşul să fi ajuns la înţelegeri cu invadatorii. Fiind o miză a puterii în timpul luptelor dintre tetrarhi, Byzantion a luat succesiv partea lui Maximinus Daia şi lui Licinius, până ce Constantin a rămas unic împărat al Imperiului Roman reîntregit, în anul 324 e.N. De atunci, Byzantion-ul nu şi-a mai aparţinut, fiind inclus în proiectul de recentralizare geografică a imperiului după planurile împăratului unic Constantin I cel Mare Zidurile de apărare începute la fondarea capitalei au fost terminate de către Constantius unul dintre fii lui Constantin cel Mare. Ele protejau numai cinci din cele şapte coline ale oraşului proiectat. Au fost distruse de un cutremur din anul 401 e.N, dar reparate imediat de împăratul Arcadius. Foarte curând, în anul 413 e.N, pe timpul când împăratul Theodosius al II-lea era minor, prefectul pretoriului, Athemius, a demolat vechile ziduri şi a ridicat o altă incintă de apărare majestoasă, mai largă şi mai sigură. Aceasta era compusă din două rânduri de ziduri paralele şi distanţate între ele, înconjurate de un şanţ adânc şi larg de apă. Minunatele ziduri ale prefectului Athemius au suferit stricăciuni grave la cutremurul din anul 447 e.N, dar au fost reparate în numai trei luni de prefectul Cyrus. In total, zidurile Constantinopol-ului aveau o sutăoptsprezece turnuri şi douăzeci şi nouă de porţi. Impăratul Theodosius cel Mare a dotat cetatea cu cea mai frumoasă intrare, Poarta de Aur, prin care pătrudea marele drum roman via Egnatia, ce venea dinspre coasta Dalmaţiei trecând prin Thessalonic. Acestă poartă se afla în sud-vestul oraşului, fiind folosită de împăraţi pentru intrările lor solemne. De la ea începea via triumfalis spre centrul capitalei. Fiecare împărat ce a urmat întemeietorului şi-a marcat domnia prin noi construcţii. Arcadius a ridicat un palat de terme, Theodosius al II-lea a ridicat terme, un forum şi două palate, Marcianus s-a concentrat spre apeducte, iar Leon I-ul spre biserici. Perioada a concretizat elenizarea şi orintalizarea imperiului sub domniile succesorilor lui Heraclius I-ul. Intre anii 641-711 arabii au ajuns cu incursiunile până sub zidurile Constantinopol-ului, slavii s-au stabilit în Peninsula Balcanică şi cea mai mare parte a Italiei a căzut în mâna lonbarzi-lor. Vechiul principiu roman de separarea puterilor civile de cele militare a dispărut, fiind înlocuit de regimul theme-lor, diviziuni administrative guvernate de către un strateg cu puteri depline. Pentru prima dată echilibrul economiei bizantine a fost tulburat, arabii începând să controleze fluxul comerţului dinspre Orient, atât pe uscat, cât şi pe Marea Roşie. Schimburile nu s-au întrerupt, dar o parte din beneficii au intrat în mâinile arabilor. Dificultăţilor economice produse de arabi, imperiul le-a reacţionat printr-un protecţionism strâns şi prin căutarea de noi debuşee comerciale, printre care cele către varegi şi ruşi. Cei din urmă au instalat o colonie de negustori la Constantinopol, în sec. al 9-lea. In ciuda ameninţărilor, la sfârşitul sec.al 9-lea s-a reluat comerţul mediteraneean, în special cu Italia, comerţ ce fusese aproape abandonat de un secol şi jumătate. Criza a fost evitată, iar industria de lux a căpătat un avânt considerabil între sec. 9-11. Fabricarea ţesăturilor de in, a fost reluată pe baze noi, dupăocuparea Egiptului de către arabi. Industria de mătase, foarte dezvoltată în imperiu, a prosperat şi ea. Obiecte de metal din Antiohia şi Constantinopol, bătute cu pietre preţioase şi emailuri au fost găsite până în Siberia. Anii tulburi, dintre 1057-1081, au condus la pierderea, de către imperiu, a tuturor avantajelor dobândite anterior. Marii proprietari de latifundii şi-au recâştigat puterea, turcii i-au învins zdrobitor pe bizanti le Mantzikert, în 1071 şi au fondat în Asia Mică Sultanatul de Rum. Ultimii Paleologi, slăbiţi de războaie civile interminabile, au încercat în zadar să restabilescă uniunea religioasă cu Roma papală. Doreau să obţină, pe această cale, ajutoare militare apusene contra turcilor otomani, care cucereau  pe rând provinciile europene ale imperiului. Otomanii au cucerit Constantinopolul în 1453 şi Trebizonda în 1461. Pe parcursul sec. al 17-lea, teroarea ce o produsese anterior a permis Imperiului Otoman să-şi păstreze frontierele extinse, dar odată cu sec. al 18-lea începutul declinului a devenit vizibil. Ruinarea comerţului caravanier cu Orientul, datorită noilor drumuri oceanice descoperite de portughezi spre India şi Extremul Orient, dar şi destabilizarea internă a puterii sultanilor nerăzboinici, prin creşterea puterii şi a imixtiunii ienicerilor în treburile statului, prin creşterea venalităţii în societatea turcă, prin tendinţa ocupării demnităţilor pe cale ereditară şi prin slăbirea armatei datorită dotării tehnice şi datorită afluxului de renegaţi, atraşi de solde şi victorii aducătoare de pradă, totul a condus la degradarea evolutivă a imperiului. Deşi a mai repurtat unele victorii cu costuri foarte mari, urmate de achiziţii teritoriale, imperiul a resimţit impactul micşorării prăzilor de război şi a tributurilor plătite de populaţiile supuse, intrând într-o criză financiară perpetuă. In confruntare cu o Europă în plină evoluţie ştiinţifică şi tehnică, otomanii au încetat a mai progresa. Evoluţiile iexterne şi interne din sec. al 19-lea au degradat mult mai brutal puterea, întinderea şi prestigiul imperiului, el ajungând la începutul sec. al 20-lea o putere de rangul al doilea, marele bolnav al Europei. Aceasta cu toate că pe parcursul întregului sec. al 19-lea guvernele otomane au arătat o mai mare atenţie ieşirii din stagnarea socială, culturală şi ştiinţifică, încercând o apropiere de instituţiile şi civilizaţia europeană. Păşind pe calea modernizării, Istanbul-ul s-a extins vertiginos în afara limitelor fostei capitale otomane, spre interiorul uscatului european, de-a lungul ţărmurilor Bosfor-ului şi ale Mării Marmara, atât spre nord, cât şi spre sud. Extinderea asiatică a oraşului a devenit din ce în ce mai semnificativă, datorită sporului de populaţie, dar mai ales dezvoltării şi modernizării posibilităţilor de traversare a apelor marine, pe cale rytieră şi navală. In primul deceniu al mileniului trei, s-a trecut la construirea unui tunel de comunicare feroviară, tunel destinat uşurării circulaţiei urbane. Tunelul urmează a fi finalizat în anul 2012. El va avea o lungime de 13,7 kilometri, din care 1400 de metri vor trece pe sub strâmtoare la o adâncime de 55 de metri. Construcţiile epocii moderne s-au lovit de o reţea de străzi şi străduţe medievale cu pante mari pe cele şapte coline istorice, flancate de locuinţe şi edificii publice cu structură învechită din lemn. In partea istorică şi centrală a oraşului, imense cartiere insalubre au fost degajate progresiv de către urbaniştii sec. al 20-lea. Acţiunea a permis ridicarea unor noi cvartale şi trasarea unei trame stradale moderne. Există, însă, aprecieri că opera de reconstrucţie nu a acordat atenţia cuvenită rezistenţei la cutremure a clădirilor, semnalându-se grave abateri de la normele de siguranţă a clădirilor cu caracter particular. Pe alt plan, se poate aprecia că există încă multe zone centrale unde nu s-a ajuns cu urbanismul modern, fapt ce poate fi observat de oricare vizitator care se abate pe unele străzi lăturalnice,chiar în apropierea centrului, dar şi în cartiere din lungul Cornului de Aur, precum Fanar sau Balat. In ciuda importanţei comerciale scăzute a Mării Negre, în raport cu Orientul Apropiat arab, oraşul nu s-a lăsat marcat de această situaţie şi nici de trecutul său. Cu toate că nu a mai fost capitală a ţării, a atras importante colonii de străini şi de servicii administrative. Totodată aici a rămas şi s-a dezvoltat cel mai important port al Turciei. Bosfor-ul constituie rada portuară. Mărfurile sunt debarcate de preferinţă la Sirkeci, punctul terminus al reţelei feroviare europene, sau la Haydarpaşa, punctul terminus al reţelei asiatice. Pacheboturile acostează la chiurile din cartierul Beyoğlu, în timp ce flotila de cabotaj are baza în Cornul de Aur. Funcţia industrială a Istanbul-ului a fost limitată din motive strategice. Aceasta ca urmare a tendinţei seculare a ruşilor de a ajunge la Strâmtori şi de a pune stăpânire pe marea capitală otomană, dar şi ca urmare a ocupării vremelnice de după primul război mondial. Ca atare, alături de numerose industrii foarte necesare unei metropole, s-au păstrat la Istanbul numai fabrici de tutun, filaturi şi ţesătorii moderne, fabrici de confecţii, linii de montaj ale unor firme internaţionale, etc. In schimb, oraşul îşi măreşte progresiv importanţa comercială şi turistică, aducătoare de mari profituri.