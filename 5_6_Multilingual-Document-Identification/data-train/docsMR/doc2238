Durante il medioevo segue le vicende dalla Contea di Lecce. Nel 1560 Squinzano divenne, con regio decreto, libero Comune demaniale, ma nel 1623 motivi economici costrinsero a rivendere tale titolo per tornare ad essere un comune feudale, del quale  fu beneficiario il nobile spagnolo Don Giovanni Enriquez. Lo spagnolo, amante dei Ordine Francescano, fece costruire una prima versione, molto ridotta, dell'attuale Convento, inaugurato nel 1625, circa una decina di anni dopo la costruzione della Chiesa Matrice, a tre navate ed a croce latina, sorta nel centro urbano. Inoltre sempre in quegli anni fu terminata la costruzione di un'altra chiesa, dedicata stavolta alla Santissima Annunziata, in gloria di una pia donna del paese, tale Maria Manca, alla quale apparve nel 1618 la Madonna. Il figlio di Don Giovanni Enriquez, Gabriele Agostino Enriquez, ottenne il titolo di Principe di Squinzano, titolo che dopo l'estinzione degli Enriquez, passò ai nobili Filomarino di Cutrofiano. L'abolizione del feudalesimo riuscì a liberare il territorio di Squinzano dalle soggezioni nobiliari ed ecclesiastiche e lanciò il comune verso lo sviluppo economico, demografico ed urbano. Nel Giovane Italia. Alla fine delle lotte risorgimentali il voto di annessione al neo costituito Regno d'Italia fu quasi unanimemente espresso dai suoi abitanti. La situazione economica si accrebbe notevolmente, tra il 1869 e il 1891 viene costruita la stazione ferroviaria che, posta in una posizione intermedia tra Brindisi e Lecce, trasformò il paese in centro delle attività dell'intero comprensorio. Sicché la popolazione tra il 1870 e il 1910 aumentò fino a 1 volta e mezza, fino a raggiungere i 7.500 abitanti, per superare quota 10.000 all'indomani della prima guerra mondiale. Il periodo del Liberazione del 1945 è comune a tutti i centri agricoli del sud, gravato da numerosi sacrifici economici e pieno di grandi speranze per il futuro. Gennaro Abbate era l'ultimo dei grandi musicisti pugliesi, ammirato da tanti, invidiato da molti, tra cui lo stesso Pietro Mascagni. Allietato dai richiami dei maggiori templi della lirica internazionale, dopo i successi al cospetto del Re d'Italia, dello Zar di Russia, del Re d'Inghilterra, tutti ammaliati dalla sua opera, scelse Squinzano per raccogliere l'eredità del fratello. In poco tempo riuscì a trasformare quella che era ancora una Banda, seppur di successo nazionale, in una grande Orchestra, pur mantenendo propri gli strumenti delle Bande. Riuscì a riportare gli spartiti nella loro dimensione originaria ottenendo risultati inimmaginabili prima di allora. Seguirono "vent'anni di successi unici" negli annali delle Bande musicali, interrotti solo dalla tragica parentesi della guerra mondiale. Ma fino alla morte di Gennaro, avvenuta nel 1954, l'Orchestra continuò ad inanellare successi e trionfi che fecero grande il nome di Squinzano in Italia e nel mondo della musica.   Già dagli ultimi anni della gestione di Gennaro Abbate la Banda era spesso affidata a dei sostituiti che alleviavano il lavoro al maestro. Successivamente questi divennero i nuovi direttori d'orchestra, che perpetuarono il percorso artistico propiziato dagli Abbate, tenendo sempre i due fratelli come fonte d'ispirazione e come maestri di musica.