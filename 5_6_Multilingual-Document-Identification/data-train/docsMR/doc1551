به ورزش‌هائی که برای فرد ورزشکار خطر جانی وجود داشته باشد ورزش‌های مخاطره‌آمیز می‌گویند. از این نوع ورزش‌ها می‌توان پرش بانجی و پارکور را نام برد. ورزشهای extreme که به نام action sports نیزشناخته می شوند، تفریحات و ورزشهایی جدید و هیجان انگیز هستند که معمولا" خطر نیز جزوی از آنها محسوب می شود. این نوع ورزشها معمولا" ترکیبی از سرعت، خطر، ارتفاع، حرکات آکروباتیک و حادثه جویی هستند. در این ورزشها عموما" خطر نقش بزرگی را بازی می کند اما این داشتن مهارت، سرعت بالا و قابلیت انجام حرکات آکروباتیک شخص ورزشکار است که به پیشواز خطر می رود تا حس حادثه جویی و پیروز شدن بر خطرات را تحریک کند. انجام این ورزشها بیشتر در میان افراد جوان طرفدار دارد. جایی که جوانان سعی دارند تا انرژی خود را در بی نهایت ترین حالت خطر و حادثه خرج کنند. یکی دیگر از دلایل انجام این نوع ورزشها، مبارزه با استرس و فشار درونی و روحی انسان است. از زمانی که این ورزشها همه گیر شد، جوانان بسیاری بویژه در کشورهای پیشرفته علاقه مند به انجام این ورزش شدند. اتفاقا" اکثر این جوانان، افرادی شاغل بودند که از پستهای شغلی خوب و مهمی نیز برخوردار بودند. اما از ورزشهای extreme می توان به "اسکیت برد"، "موج سواری"، "شیرجه آزاد - از روی صخره"، "اسنو برد" و یا "بانجی جامپینگ - یا همان سقوط با طناب فنری" اشاره کرد. تقریبا" برای انجام تمامی ورزشهای extreme شخص می بایست دارای شرایط فیزیکی، روحی و سنی خاصی باشد. برای مثال می بایست شخص ورزشکار هیچگونه مشکل قلبی نداشته باشد، شخصی با سن کم یا زیاد نباشد، و همچنین فردی باشد که در شرایط بحرانی قابلیت کنترل جسمی و روحی خود را از دست ندهد. همچنین برای انجام این ورزشها، می بایست فرد تمریناتی را قبلا" انجام داده باشد تا شرایط فیزیکی خود را نسبت به انجام آن ورزش آماده سازد. در زیر فهرستی از انواع ورزشهای extreme به چشم می خورند.