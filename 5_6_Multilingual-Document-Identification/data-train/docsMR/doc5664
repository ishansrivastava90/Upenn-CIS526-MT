Stilius evoliucionavo iš regioninių scenų nuo 1958 metų. The Wailers ir Link Wray „Rumble“ galėtų būti pavyzdžiai šio žanro, kai jis dar tik formavosi. 1963m. garažinio roko singlai jau ėjo i nacionalinius populiariausių įrašų sąrašus, užimdami gan aukštas vietas, su atlikėjais kaip the Kingsmen, Paul Revere and the Raiders, the Trashmen ir the Rivieras. Kitos įtakingos garažinio roko grupės kaip the Sonics niekad nepasiekė Billboard 100 sąrašo. Šiuo ankstyvuoju laikotarpiu vyko susimaišymas tarp garažinio roko ir frat rock. 1964-1966m. britų muzikinė invazija padarė gan didelę įtaką garažinio roko grupių garsui. Dauguma JAV grupių pradėjo įdėti į savo muziką britų muzikinės invazijos ritmo. Britų muzikinė invazija taip pat įkvėpė daug naujų ir dažnai neapdaorotų grupių susikūrimą. Garažinio roko grupės daugiausia buvo įkvėptos britų grupių su sunkesne, bliuzu paremta muzika. Tokio įkvėpimo grupės sėmėsi iš The Kinks, The Who, The Yarbirds, The Rolling Stones. Taip pat garažinio roko grupės sėmėsi įkvėpimo iš folk roko ir tokių atlikėjų kaip Byrds ir Bob Dylan. Dabar yra manoma, kad garažinis rokas savo apogėjų 1966m., nes 1968 ir 1969 metais vis mažiau ir mažiau buvo išleidžiama įrašų. Ir taip iki 1970m. garažinis rokas išsisėmė. Sąvoka „garažinis rokas“ eina iš suvokimo, kad dauguma garažinio roko atlikėjų buvo jauni ir mėgėjiški ir dažnai repetuodavo savo tėvų garažuose. Šitas priereikšmis taip pat primena priemiestinį, vidurinės klasės išsidėstymą. Bet ne visada šitas suvokimas pasiteisina, nes garažinio roko grupės gali kilti ir iš priemiesčių ir iš didmiesčių centro. Tūkstančiai garažinio roko grupių išliko toje eroje JAV ir Kanadoje. Kai kurios išleido nacionalinius hitus, tokius kaip the Kingsmen „Louie, Louie“, The Count Five „Psychotic Reaction“, The Music Machine „Talk Talk“ ir daug kitų. Šimtai garažinių grupių išleido regioninius hitus. Deja, dauguma grupių buvo komerciškai nesėkmingos. 1968m. stilius masiškai pranyko iš nacionalinių populiariausių įrašų sąrašų. Detroite garažinis rokas užsiliko iki ankstyvojo 8-ojo dešimtmečio, bet buvo agresyvesnis negu ansktyvasis garažinis rokas. Garažinio roko atgimimas ir garažinis punk'as egzistavo kartu visą laiką nuo XX a. 9-ojo dešimtmečio su daugeliu nepriklausomų įrašų studijų ir grupėmis, grojančiomis įvairių stilių neapdorotą rokenrolą visame pasaulyje. XXI a. pradzioje garažinio roko atgimimas sulaukė aplinkinių dėmesio ir tapo komerciškai populiraus, priešingai negu jo pirmtakas - garažinis rokas.
