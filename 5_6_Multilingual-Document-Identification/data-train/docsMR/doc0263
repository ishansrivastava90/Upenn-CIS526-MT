Insula a fost descoperită de către europeni în cea de a doua expediţie a lui Fecioara Maria venerată la o mănăstire  regală spaniolă din Guadelupa în regiunea Extremadura. În perioada de haos care a urmat Revoluţiei Franceze, trupele britanice au ocupat insula în 1794 între 21 aprilie şi 2 iunie. Francezii au recucerit insula şi conform principiilor revoluţionare au abolit sclavagismul. A urmat o revoltă a sclavilor care au atacat foştii proprietari de sclavi şi deţinătorii plantaţiilor de trestie de zahăr. Datorită ameninţării diverselor interese financiare, Napoleon a trimis o expediţie militară care a înăbuşit revolta şi a reinstaurat sclavagismul, peste 10.000 oameni murind în urma acestei acţiuni. În Suediei ca o consecinţă a Războaielor Napoleoniene. În 1814 insula a revenit sub suzeranitate franceză, lucru consfinţit de Tratatul de la Viena din 1815. Finalmente sclavagismul a fost abolit definitiv în insulă în anul 1848 la iniţiativa lui Victor Schoelcher. La începutul secolului XX datorită reducerii profitabilităţii cultivării trestiei de zahăr, Guadelupa a început să se orienteze spre alte domenii, în 1923 aceasta exportînd primele banane. Între 1940 şi 1943 insula a fost sub controlul Guvernului de la Vichy care a instaurat un regim de muncă forţată. În 1946 aceasta a devenit un departament de peste mări în care au fost incorporate ulterior şi alte insule. Guadelupa este parte a Uniunii Europene cu statutul de regiune ultraperiferică, ceea ce îi permite să beneficieze de măsuri specifice, adică adaptări ale dreptului comunitar la caracteristicile şi constrângerile particulare ale regiunii. Astfel, Guadelupa foloseşte moneda Euro dar nu face parte din Acordurile Schengen. Locuitorii votează în alegerile europene într-o circumscripţie electorală specială a departamentelor franceze de peste mări, care, la ultimele alegeri europene a desemnat 3 parlamentari. Muzica şi dansul sunt foarte populare, interacţiunea dintre influenţele africane, franceze, indiene şi levantine dând naştere unor forme noi, specifice arhipelagului, cum ar fi muzica la biguine sau gwo ka à l base sau dansurile zouk sau toumbélé. În Guadelupa au loc numeroase festivaluri internaţionale, cum ar fi Festivalul de Blues Creol, Festivalul Marie-Galante etc. Vestimentaţia tradiţională feminină este unică, formată din numeroase straturi de materiale colorate, un rol important avându-l bijuteriile, în special din aur, din Guadelupa fiind originari şi câţiva croitori celebri. Bucătăria din Guadelupa este din ce în ce mai apreciată, inclusiv peste hotare şi în restaurantele şic din Paris. Un eveniment important, ce are loc odată la 4 ani, în luna noiembrie, este cursa transatlantică în solitar La Route du Rhum între Saint-Malo în Bretania şi Point-à-Pitre, aceasta fiind considerată ca una dintre cele mai dure competiţii de navigaţie solitară.