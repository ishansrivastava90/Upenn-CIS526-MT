Nicolae Bălcescu este o comună şi un sat în judeţul Bacău, Moldova, România. Teritoriul administrativ al comunei este străbătut pe axa nord-sud de drumul naţional Roman-Bacău-Adjud. Satele componente ale comunei sunt Nicolae Bălcescu, Galbeni, Valea Seacă, Buchila şi Lărguţa. Satele apar ca localităţi pe ia anii 1930, având în prezent peste 10159 de locuitori , comuna fiind compusă din 5 sate la baza cărora stau mărturie documente, dar şi obiective istorice de interes local si naţional. Prima informare documentară despre sat se găseşte în Efemeridele Cibinului care menţionează că husiţii din Cotnari, iar ungurii la Faraoani, Valea Seacă, Bacău şi prin apropiere. Informaţia pare să fie adevărată pentru că data coincide cu declanşarea prozelitismului husit în Moldova şi aici a existat populaţie de religie catolică. Este atestat documentar în anul 1420, în timpul domniei lui Alexandru cel Bun. Catolicii din Valea Seacă numeau satul lor Bogdanfalava. Denumirea satului se pare că ar proveni de la un proprietar pe nume Bogdan. Satul, probabil, înainte de Ştefan cel Mare, ori în timpul lui, prin cumpărare sau schimb ajunge să fie „dreptu domnescu ascultându de ocolul Bacăului".1 Din această localitate, Gheorghe Ştefan, mare logofăt a lui Vasile Lupu, s-a proclamat domn al Moldovei la data de 3 aprilie 1653. După prematura moarte a lui Alexandrel, după dispariţia ilustrului său tată, Ştefan cel Mare, după incendierea în 1538 a curţii domneşti, Ocolul domnesc a continuat să existe. La  acesta au fost adăugate mai mute sate printre care şi Valea Seacă şi o dumbravă, care mai târziu devine satul Albeni. Includerea acestor sate cu hotarele lor a avut în vedere bogăţiile şi poziţiile lor strategice. Se pare că, din satul Valea Seacă s-au recrutat curierii necesari ştafetelor domeşti şi ţinutuale. In virtutea acestei vechi obligaţii şi la 1774 satul dădea „ 80 de poştaşi la Bacău", care asigurau transmiterea poruncilor, a veştilor, a corespondenţei şi însoţirea călătorilor. La 13 decembrie 1872 a fost inaugurată staţia C.F.R. Valea Seacă. O parte a locuitorilor veniţi din Valea Seacă împroprietăriţi în urma Reformei agrare din anul 1921, au pus bazele unei noi aşezări, satul Ferdinand I. începând din anul 1923 şi până în prezent, îndeplineşte rolul de comună. In opreraţiunile militare din timpul celui de-al Doilea Război Mondial din această comună s-au afirmat pe câmpurile de luptă peste 300 de eroi. Din anul 1948 satul şi apoi comuna îşi va lua numele de Nicolae Bălcescu, iar pentru o scurtă perioadă se va numi Chivu Stoica.