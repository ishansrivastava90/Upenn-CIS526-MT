โรงเรียนวชิรวิทย์ เป็นโรงเรียนเอกชน ที่อยู่ที่  ถ.ช้างคลาน อ.เมือง จ.เชียงใหม่ โรงเรียนวชิรวิทย์ เชียงใหม่ ก่อตั้งเมื่อปี พ.ศ. 2540 จากแนวคิดของผู้ช่วยศาสตราจารย์ ดร.สุกานดา ตปนียางกูร และนายวัชระ ตันตรานนท์ นักธุรกิจผู้สนใจการจัดการศึกษาของเยาวชนใน จังหวัดเชียงใหม่ มานานกว่า 30 ปี ได้รับความร่วมมือ สนับสนุนจากบุคลากรในแวดวงวิชาการ โดยมีผู้ช่วยศาสตราจารย์ ดร.สุกานดา ตปนียางกูรและคณะฯ เป็นที่ปรึกษาในการขอ อนุญาตเปิดการสอนเป็น โรงเรียนเอกชน สอนตามหลักสูตรของ กระทรวงศึกษาธิการประเภทสามัญศึกษา แบบสหศึกษา ตั้งแต่ชั้นประถมศึกษาปีที่ 1 ถึงชั้นมัธยมศึกษาปีที่ 6 นับได้ว่า โรงเรียนวชิรวิทย์เป็นโรงเรียนมิติใหม่บนเส้นทางการปฏิรูปการศึกษา เป็นอีกทางเลือกหนึ่งของเยาวชนและผู้ปกครองที่ต้องการให้บุตรหลานได้ศึกษาในโรงเรียนสายสามัญ หรือมุ่ง ระดับอุดมศึกษา ที่เน้นการศึกษาเพื่อสร้างสรรค์ไห้ผู้เรียนเป็นผู้มีเหตุมีผล มีจิตสำนึกด้านคุณธรรม จริยธรรมในการดำรงชีวิตในสังคมได้อย่างมีความสุข โรงเรียนวชิรวิทย์ ได้รับอนุญาตไห้เปิดดำเนินการสอน ตั้งแต่บัดนั้นเป็นต้นมา ตั้งอยู่เลขที่ 168/1 ถนนช้างคลาน อำเภอเมือง จังหวัดเชียงใหม่ บนเนื้อที่ 8 ไร่ 1 งาน 13 ตารางวา โดยมีนายวัชระ ตันตรานนท์ เป็นผู้รับใบอนุญาตและผู้จัดการ และอาจารย์เจษฎา บุญรติวงค์ เป็นครูใหญ่เปิดทำการสอน ในปีแรกเพียง 3 ชั้น คือ ประถมศึกษาปีที่ 1 มัธยมศึกษาปีที่ 1 และมัธยมศึกษาปีที่ 4 รวม 15 ห้องเรียน มีนักเรียนรวมกันประมาณ 600 คน ตั้งอยู่ในเขตชุมชนมีความเจริญทางด้านเศรษฐกิจ ศูนย์การค้า และแหล่งการศึกษา โรงเรียนได้ใช้พื้นที่บริเวณสถานศึกษาอย่างมีคุณค่าที่เอื้ออำนวยต่อการจัด กิจกรรมทุกประเภททั้งด้านวิชาการ คอมพิวเตอร์ ภาษาต่างประเทศ ศิลปะ ดนตรี กีฬา ศาสนา วัฒนธรรม อาชีพและเทคโนโลยีรวมทั้ง กิจกรรมเสริมหลักสูตรนอกสถานศึกษา เช่น การทัศนศึกษา การเข้าค่าย การฝึกอบรม และการแข่งขัน ผลงานของนักเรียนในระยะ 6 ปีที่ผ่านมา ประจักษ์แก่ชุมชนชาวเชียงใหม่ได้ว่า วชิรวิทย์ เป็นทางเลือก ของการศึกษาแบบใหม่ในยุคนี้ ปีการศึกษา 2546 โรงเรียนวชิรวิทย์ ได้เตรียมความพร้อมในการจัดการเรียนการสอนตาม พระราชบัญญัติการศึกษาแห่งชาติ พุทธศักราช 2542 โดยการจัดทำหลักสูตรสถานศึกษาตาม มาตรฐานการศึกษาขั้นพื้นฐาน พุทธศักราช 2544 นับเป็นความภาคภูมิใจของบุคลากรโรงเรียนวชิรวิทย์ทุกคน ที่จะมอบหลักสูตรนี้ให้แก่เยาวชน และสังคมเมืองเชียงใหม่ เพราะได้รวบ รวมนักวิชาการของโรงเรียนสร้างสรรค์หลักสูตรตรงตามเจตนารมณ์ของการปฏิรูปการศึกษาแห่งชาติ ปีการศึกษา 2547 โรงเรียนวชิรวิทย์ ฝ่ายมัธยม เชียงใหม่ มีรองศาสตราจารย์นพพงษ์ บุญจิตราดุลย์ เป็นผู้อำนวยการ นายสมยศ เม่นแย้ม เป็นครูใหญ่ มีผู้ช่วยศาสตราจารย์ดร.สุกานดา ตปนียางกูร และ นายทองหล่อ ธงชัย เป็นคณะที่ปรึกษา โรงเรียนดำเนินงานการสอนนักเรียนครบทุกชั้นเรียน ตั้งแต่ชั้น ประถมศึกษาปีที่ 1 ถึงชั้นมัธยมศึกษาปีที่ 6 จำนวนครูและบุคลากร ทั้งสิ้น 134 คน คณะครู - อาจารย์ มีวุฒิการศึกษาไม่ต่ำกว่าระดับปริญญาตรี วุฒิปริญญาโทอีกจำนวน 11 คน และกำลังศึกษาในระดับปริญญาโทอีกจำนวน 18 คน จำนวน นักเรียนรวมทั้งสิ้นประมาณ 3,036 เป็นนักเรียนระดับชั้นประถมศึกษา 1,295 คน ระดับมัธยมศึกษา 1,723 คน ได้มีการปรับปรุงหลักสูตรใหม่ทั้วระดับประถมศึกษาและมัธยมศึกษาและใช้มาแล้ว 1 ภาคการศึกษา ปัจจุบันโรงเรียนวชิรวิทย์เชียงใหม่ มีอายุครบ 10 ปี แล้วโดยได้รักษาวิสัยทัศน์และพันธกิจอันดีมาตลอด 10 ปี ในปี พ.ศ. 2549 วชิรวิทย์