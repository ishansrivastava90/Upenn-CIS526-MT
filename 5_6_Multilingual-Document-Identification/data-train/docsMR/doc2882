Madagaskar jest wyspą leżącą na wschód od południowej części Afryki, na Oceanie Indyjskim. Od Afryki oddziela go szeroki na około 500 km Kanał Mozambicki. Madagaskar jest czwartą co do wielkości wyspą świata. Część zachodnia Madagaskaru ma odmienną budowę geologiczną. Występują tam ruchom epejrogenicznym, które wypiętrzały wyspę od czasów karbońskich. Skały te w głównej mierze składają się z wapieni, gdzie te z kolei zawierają różne skamieniałości. Odkryto tam min. amonity i ogromne jaszczury. Najwyższe wniesienie kraju, leżące w masywie Tsaratanana, to szczyt Maromokotro o wysokości 2876 m n.p.m. Masyw leży na północnym krańcu wyspy. Wysokie góry leżą także w środkowej części Madagaskaru. W masywie Ankaratra wznosi się góra Tsiafajavona o wysokości 2643 m n.p.m. Na południu zaś w masywie Andringitra, znajduje się Pic Boby o wysokości 2658 m n.p.m. Wybrzeże Wschodnie jest wąskim na 50 km pasem nizinnym ciągnącym się na całej długości wyspy. Jego południowa część jest szersza niż północna. Zwęża się w kierunku północnym mniej więcej od dwudziestego równoleżnika. Jest to teren względnie płaski, ku zachodowi przechodzący w pagórki i tarasy, Dalej na zachód, obszar staje się wyżynny i tworzy Płaskowyż Centralny. Na północy nad zatoką Antongila wzniesienia Płaskowyżu Centralnego zbliżają się do oceanu. Wybrzeże Zachodnie jest o wiele szersze niż te po drugiej stronie Płaskowyżu Centralnego. Średnio ma około 200 km. szerokości. Zbudowane jest ze skał wapiennych, w których rozwinęły się zjawiska krasowe, widoczne szczególnie na północnym zachodzie i na krańcach południowych. Klimat na wybrzeżu wschodnim do wysokości 900 m n.p.m. jest równikowy wilgotny. Opady roczne przekraczają 1500 mm. Temperatury nie spadają poniżej 15 °C, średnia wartość roczna to 23 °C. Maksymalnie występują dwa miesiące suche. Cechą charakterystyczną tego klimatu na Madagaskarze jest to, że niebo przez większość część roku pokryte jest stratocumulusami, czyli chmurami kłębiasto-warstwowymi. Przez cały rok wilgotność sięga 100% Zachodnie i południowe wybrzeże jest bardziej suche, a co za tym idzie cieplejsze. Obszary położone na północ od zwrotnika Koziorożca znajdują się w zasięgu klimatu podrównikowego suchego. Temperatury w tych rejonach nie spadają poniżej 20 °C. W najcieplejszym okresie roku przekraczają 30 °C. Opady maleją w kierunku południowym, na samym południu Madagaskaru wynoszą jedynie 500 mm. rocznie. Pora sucha trwa co najmniej osiem miesięcy. Madagaskar jest co roku nawiedzany przez cyklony tropikalne. Pojawiają się one między grudniem a kwietniem. --> Na wyspie znajdują się jeziora, których najwięcej jest na Płaskowyżu Centralnym. Min. są to takie jeziora jak Alaotra, które jest jeziorem tektonicznym, oraz Itasy, które jest pochodzenia wulkanicznego. Wzdłuż wschodniego wybrzeża ciągnie się pas jezior przybrzeżnych, które są połączone kanałem Pangalanes. Kanał ten biegnie równolegle do wybrzeża na długości 600 km. Płaskowyż Centralny jest praktycznie pozbawiony lasów. Dominują tam łąki zniszczone przez gospodarkę żarową i odłogową. Wiele miejsc zostało obsadzonych mimozami i eukaliptusami w celu ochrony gleby przed degradacją rolniczą.  Zachodnia część kraju jest pokryta sawannami trawiastymi. Na sawannach rosną miejscami baobaby i odporne na ognień palmy. Wzdłuż rzek rosną lasy galeriowe. Wiele gatunków drzew traci w porze suchej liście. Inna flora jest w obszarze południowo-zachodnim. Suche tereny jakie tam występują są pokryte sukulentami i kserofitami. Rosną tam euforbie, aloesy i gęste kolczaste zarośla.