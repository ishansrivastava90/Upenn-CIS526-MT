Es convertí en príncep hereu l'any 1926, any en què el seu pare fugí del país amb la seva amant Magda Lupescu. Investit hereu pel seu avi, el rei Ferran I de Romania, es convertí en monarca un any després establint-se una regència. La regència estava integrada per tres membres pròxims a la família reial entre els quals es trobava l'oncle del nou monarca el príncep Nicolau de Romania. L'any 1928 la situació entre els seus pares desembocà en un divorci públic i amb un enorme escàndol en totes les cancelleries europees. Carles II de Romania va ser obligat a dimitir pel mariscal Ion Antonescu al haver fet el rei tot un seguit de concessions territorials als alemanys, italians, hongaresos, búlgars i soviètics que liquidaven la Gran Romania, Miquel retornà a la corona ara ja sense consell de regència. Malgrat tot, la situació era extremadament dificultosa com a conseqüència dels pactes signats amb els nacionalsocialistes que obligava a l'exercit romanès a participar activament de les campanyes militars contra els soviètics. Romania es trobava entre el front alemany i el soviètic i els camps de petroli del país a mercè d'Alemanya i l'aviació aliada bombardejava Bucarest l'any 1943. L'agost de 1944 Miquel va fer un cop de palau amb l'ajut dels partits polítics i ordenà la detenció d'Antonescu, alhora buscà l'armistici amb els aliats i declarà la guerra a Alemanya. Bucarest fou bombardejada pels alemanys. Al llarg dels anys compresos entre 1944 i 1947 Miquel governà el país assistit per un govern eminentment comunista que maldeva per derrocar-lo i sabent alhora que el país estava sota l'àrea d'influència soviètica segons els Tractat de Ialta l'any 1944. El 30 de desembre de 1947 Miquel I és convidat a abandonar el país i a abdicar. Un dia després es declarà la República Socialista de Romania. La primera etapa de l'exili que l'acabaria conduint a Suïssa passà per Grècia. El llarg exili del rei, iniciat el 1947 i acabat el 1992, conclogué amb la visita inesperada al país del rei i la seva muller gràcies a uns passaports diplomàtics danesos. Des de 1992 les visites de Miquel i la seva muller al país es feren més habituals, arribant-hi a establir la seva residència. Malgrat que durant uns anys es parlà fermament d'una possible restauració monàrquica del tro romanès aquesta, alguns autors afirmen que per la rapidesa amb què el rei entrà a Romania, no ha acabat mai de quallar i avui sembla més lluny que mai. El govern romanès ha tornat a Miquel un bon nombre de les antigues propietats reials pertanyents a la seva família i concedeix a la família reial un tractement preferèncial en la vida pública del país.