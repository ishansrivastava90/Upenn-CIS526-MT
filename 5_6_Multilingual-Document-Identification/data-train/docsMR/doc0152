Na visita á Coruña de Carlos V o 14 de abril de 1520 o Consello da cidade fíxolle chegar a necesidade existente de contar cunha boa defensa para facer fronte aos ataques dos barcos ingleses e co obxecto de obter o permiso para a construción dunha Casa de Contratación, petición que fora feita pola nobreza e o clero galego nese mesmo ano, xa que desde o ano 1503 o comercio con América centralizábase na Casa de Contratación de Sevilla. Co regreso da expedición de Fernão de Magalhães e Juan Sebastián Elcano en setembro de 1522 o Consello da Coruña fixo chegar un memorial ao emperador Carlos V, solicitando que o seu porto fora a base comercial da nova ruta aberta. No ano 1528 elexiuse a illa de Santo Antón como o lugar para a construción dunha fortaleza. O enxeñeiro Fratín, inspector de fortificacións de Filipe II, refrendou o lugar e o rei autorizou a súa construción, que levou a cabo o profesor da Real Academia de Matemáticas, o enxeñeiro alferez Pedro Rodríguez Muñíz, que se atopaba en Galicia ao servizo do Capitán Xeneral Marqués de Cerralbo. No ano 1590 o rei Filipe II ordeou ao seu arquitecto Tiburcio Spinochio que continuara e finalizara as obras do castelo que foran interrompidas polo ataque de Francis Drake. Deste xeito rematou nese mesmo ano as obras coa construción dos aloxamentos para a tropa, o alxibe e a torre que defende a porta. No ano 1639 a frota do arcebispo de Burdeos atacou a cidade. O fogo cruzado da artillaría deste castelo e a do desaparecido de San Diego xogou un importante papel na defensa. Desde comezos do Díaz Porlier, o xeneral Villaroel, Malaspina ou Melchor Macanaz. No ano 1960 foi cedido polo Ministerio do Exército ao concello da Coruña, para albergar un museo que abriu as súas portas no ano 1968, despois da realización de obras de reforma desde 1964 dirixidas por Pons Sorolla. É de estrutura alongada adapándose ao promontorio coa entrada orientada cara o porto. A entrada está defendida por santabárbaras escavadas na rocha. No seu portalón sitúanse os escudos do Imperio co Toisón de Ouro do Gobernador Marqués de Cerralbo e o da Inquisición. Á parte alta accédese por unha ampla rampa. Neste lugar, a esquerda sitúase o acceso ao alxibe, lugar no que se recolle a auga da choiva por medio dun sistema de canalización. Tamén se atopa aquí o pozo, que accede directamente ao alxibe. No extremo orientado cara a ría estrutúrase nunha plataforma estrelada para colocación da atillería, onde se conservan canóns de época e as garitas. A Casa do Gobernador é produto das reformas de finais do XVIII e obra do enxeñeiro Antonio López Sopeña, que deseñou un palacete en estilo neoclásico. Composto de dúas plantas a inferior era a destinada a servir de cuartel e a superior dividida entre dúas vivendas e a capela dedicada á Virxe do Rosario, patrona da cidade. A cuberta do edificio accédese a través dunha estreita escaleira de caracol.