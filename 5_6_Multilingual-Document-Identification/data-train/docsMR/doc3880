אסקרימה היא פיליפינית. שיטות האסקרימה הושפעו רבות מסגנונות יפנים מאסטרים ורבים ממתאמני ומייסדי הסגנונות למדו בעבר קראטה, ג'ודו, ג'ו ג'יטסו, קנג'יטסו. היו גם השפעות רבות מהכובש הספרדי בכל הנוגע לשימוש בכלי נשק להביים, מפיגיונות שהיו מאוד מגוונים מאזור אירופה. וכן מהסינים וכל העמים שבאו במגע עמם.  לוחמי אסקרימה עושים כיום שימוש נרחב בלימוד לחימה בשילוב כלי נשק שונים, כגון מקל קצר, שני מקלות, לחימה בסכין, לחימה בשני סכינים, סכין מול סכין, סכין מול מקל, מקל עם סכין ועוד. שיטת האסקרימה חייבת את עושרה הלחימתי לגישה הפתוחה של אנשיה ולמגוון האתני והתרבותי הרב שלה. המצב שבו הפיליפינים היא מדינת איים אשר מפוזרים ומנותקים זה מזה, יצרה הפרדה בין הסגנונות השונים של האסקרימה והתפתחות של סגנונות רבים ושונים זה מזה. המצב הכלכלי והחברתי בפיליפינים, האלימות הקשה והפשיעה הרחבה בנוסף למלחמות השבטיות חייב את הפיליפינים להתאים את עצמם וליצור שיטות יעילות וחזקות להגנה עצמית. האסקרימה נחשבת בעולם על שלל סיגנונותיה לאחת מהשיטות המבוססות מציאות מהטובות בעולם ואף מכונה לעתים "כקרב מגע פיליפיני".  במלחמת העולם השנייה לחמו אסקרימדורים רבים בכובש היפני ואחר כך באמריקאי בגבורה ואכזריות רבה. תור הזהב של האסקרימה היה בשנות ה 50, אז נפתחו בתי ספר רבים ללימוד אסקרימה בפיליפינים. מספר המתאמנים גדל בצורה משמעותית. קבוצות של מאסטרים ומתאמנים שיתפו פעולה והתאחדו ויצרו איגודים וסגנונות חדשים רחבים ומגוונים. תחרויות רבות וקרבות רחוב ללא חוקים התקיימו כדי לבחון את יעילות הסגנונות ולמשוך את הקהל לבתי הספר של המנצחים בתחרויות. למשל, במהלך התחרויות הללו נוצר סגנון חדש אשר נקרא באלינטאווק, שהוא איחוד של מספר שיטות אסקרימה. האסקרימה החלה להיות מופצת במערב הודות למספר מהגרים פיליפינים אשר היגרו לארצות הברית בשנות השיבעים כגון אנחל קבאלס מייסד שיטת הסראדה האסקרימה אשר מתמחה בלחימה עם מקלות קצרים, לאו גירון מייסד הגירון אסקרימה שלחם כנגד הכיבוש היפני בעזרת סגנונו בידיים ריקות, ג'ון לאקוסטה, דוסה פארס, לייטנינג סיינטיפיק ארניס ועוד...