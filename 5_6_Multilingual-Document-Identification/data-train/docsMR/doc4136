P. S. Kotlyarevski  də  öz  sələflərini  kimi soyğunçuluq planlarını  həyata  keçirmək  üçün  ermənilərdən  məsləhətçilər  seçirdi. Bu  iş artıq  işğalçı  generallar  üçün  vərdiş  halına  keçmişdi. Məsləhətçilər  rus  generalları ilə  yaxın  olduqlarına  görə  Azərbaycanda  istədikləri  cinayətləri  həyata  keçirə  bilirdilər. Hətta  iş  o  yerə  çatmışdı  ki,  P. Kotlyarevski  Şahbulaq  və  Mehrabdakı  qələbədən  sonra, polkovnik  Karyaginə  məsləhət  verir  ki, Azərbaycanda  hökmran  olmaq  üçün  ermənilərdən  istifadə  etmək  lazımdır. Polkovnik  Karyagin  bu  təklifi  bəyənir,  işğal  etdiyi  yerə  Stefanı  naib  təyin  edir. Mayor  P. S. Kotlyarevski  qarətçilikdə ad  çıxarmışdı. O, çar  I Aleksandrın  şəxsi  imzası  ilə  təltif olunmuşdu,  1807-ci ildə  podpolkovnik,  bir  il sonra  isə polkovnik  rütbəsi  almışdı. Tezliklə  P. Kotlyarevski  Azərbaycanın  işğalında  xüsusi  rolu  olan  17-ci  Yeger polkuna  komandir  təyin  olundu. O  çox  vaxt idarə  etdiyi  ərazilərdən  kənarda  yerləşən  torpaqlara  da  basqınlar  edir, əhalini  talayırdı. Belə  soyğunçuluq yerli  əhalini  çətin  vəziyyətə  salırdı. Bu  işğalçılar qarət  edilmiş  sərvətlərin  bir qismini  Peterburqa  göndərməyi də  yaddan  çıxarmışdılar. Pyotr  Stepanoviç  1810-cu  ilin  iyul  ayında  450  nəfərlik  piyada  dəstə  ilə  Mehriyə  hücum  etdi. Burada  olan  qüvvələr  nə  qədər  müqavimət  göstərsələr  də,  ruslar  onlara  qalib gəldi. Mehri  və  qala təslim  oldu. Qalanın  alınmasında  insan  qanı  sel  kimi  axıdılırdı. Bununla  kifayətlənməyən  P. S. Kotlyarevski  Ahalqanı  işğal  etdi. Mehri  və  Ahılqalanın  alınmasına  görə çar  onun  fəaliyyətini  yüksək  qiymətləndirdi  və ona  general-mayor  rütbəsi  verdi. General-mayor  P. S. Kotlyarevski  Qarabağda,  onun  tacı  olan  Şuşada  da  bir  çox  cinayətlər  törətmişdir. Onun  bu  özbaşınalığına  dözməyən  Qarabağ  xanı  İbrahim  xanın  nəvəsi  Cəfərqulu  ağa  məcburiyyət qarşısında  qalıb  İrana  qaçmışdı. Amma  xanın  ailəsi  girov  tutulub  saxlanmışdı. Bu barədə  P. Stepanoviç, Qafqaz  qoşunları  ali  baş komandanı  N. Ptişşevə  1812-ci il  may  ayının  26-da  məlumat  vermişdir. Bu  məlumatda  Cəfərqulu xan Nəvanın  anası  Xeyrənisə bəyim  barədə  də  söhbət  gedir. Məlim  olur ki,  bu  qeyrətsiz  quldur  qadın  zinətinə  də  göz  dikmiş  və  Xeyrənnisə bəyimdən  ev  əmlakının  çox  hissəsini,  o  cümlədən iki  yeşikdən  ibarət  zinət  şeylərini  alıb  Tiflisə göndərmişdir. Bundan  başqa  Xeyrənisə bəyimdən  20  min  manat  gümüş  pul  da  almışdır. 1811-ci  ilin  dekabrında  general  Qafqaz  qoşunları  ali baş  komandanı  N. Ptişşevdən  yeni  sərəncam  aldı. Sərəncamda  Qarabağda  çarizmin  nüfuzunu  artırmaq  və  burada  baş  verəcək  hər hansı təhlükəni  aradan  qaldırmaq  barədə  konkret  göstərişlər  verilirdi. Sərəncamda  belə  bir məsələyə  diqqət  yönəldilirdi ki,  İrandan  təhlükə  gözlənilir,  sayıq  olmaq  lazımdır. Həqiqətən  bu  vaxt  İran  ordusunun  baş  komandanı  Abbas  Mirzə  hazırlıq  işi gördü. O,  Qarabağa, xüsusən  Aslandüzə  tərəf  irəliləyirdi. Abbas  Mirzə  buraya  qarabağlıların  arzusu  ilə  gəlirdi. 1812-ci il  oktyabrın  10-da  Aslandüz döyüşü  oldu. Rus  generalı  qoşuna  döyüşqabağı  müraciət  etdi. “İlanı  başından  əzmək  Süvorovun  məsləhətidir. Başdan  endirilən  zərbələrdən  düşmən  dərhal  məhv  olur. Bilin,  irəliyə hücumda  güllə  ürəyə  də alına  da  dəyər. Geri  qaldıqda  isə  onlarla  güllə  kürəyə dəyir”. General  rus  əsgərlərindən  qətiyyətlə  döyüşdə  qələbə  çalmağı  tələb  edirdi. İran  əsgərlərinin  cəsarətlə  vuruşmasına baxmayaraq Abbas  Mirzə  Aslandüzdə  məğlub  olur... Beləliklə də  rus  qoşunları  Arazın  o  tayına  keçib,  orada  da  rus  komandanlığı  yaratdı. Peterburq  Aslandüz  döyüşündə  rus  qoşunlarının  qələbəsinə  dərhal  öz  münasibətini bildirdi. P. S. Kotlyarevskinin  rütbəsi  artırıldı. Ən  çətin  istiqamətlərə  hücum etmək  səlahiyyəti  ona  tapşırıldı. Ali  baş  komandan  Azərbaycanın  Talış  zonasından  çox  narahat  idi. Burada  da  çarın  mənafeyinə  zidd  qüvvələr  baş  qaldırmışdı. Talış  hakimi  həmişə olduğu  kimi  yenə  də  ikiüzlü  siyasət  yeridir,  bir  çox  məsələlərin həllində  qorxaqlıqla  iştirak  edirdi. Mir  Mustafa  xan  Lənkəranı  tərk  etmişdi. O, nicat  yolunu  yalnız  Rusiyada  görürdü. Qafqaz  ali  baş komandanı  general-leytenant  P. S. Kotlyarevskiyə  həmin  istiqamətinə  hərəkət  etdi. Lakin  o, Arazı  keçəndən  sonra  Muğanda  şahsevənlərin  müqavimətinə  rast  gəldi,  bu müqaviməti  aradan  qaldırıb  Talış  xanlığının  ərazisinə  daxil oldu.