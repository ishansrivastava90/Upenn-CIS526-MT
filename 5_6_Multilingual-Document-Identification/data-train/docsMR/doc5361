No Line on the Horizon არის ჯგუფ U2-ს მეთორმეტე სტუდიური ალბომი, რომელიც გამოვა 2009 წლის თებერვალში. ეს იქნება ჯგუფის პირველი სტუდიური დისკი 2004 წლის How to Dismantle an Atomic Bomb შემდეგ. მუშაობა ალბომზე დაიწყო 2006 წელს, პროდიუსერ რიკ რუბინის მხარდაჭერით. მიუხედავად ამისა, არც ერთი იმდროინდელი ჩანაწერებიდან არ მოხვდა საბოლოო დისკში. 2007-2008 წლებში კოლექტივმა ითანამშრომლა ბრაიან ინოუსთან და დენიელ ლანუასთან - პროდიუსერებთან, რომლებიც კარგად იცნობენ ოთხეულის მუსიკის სპეციფიკას და სახასიათო ჟღერადობას ანიჭებენ მათ სიმღერებს. თავდაპირველად დისკი უნდა გამოეცათ 2008 წლის ნოემბერში და ცნობილი იყო, რომ დაიწერა 50-60 სიმღერა, მაგრამ U2-მ განაგრძო სტუდიური სესიები, რადგან ისურვა ყველაფრის იდეალურად დასრულება. 2006 წლის ივლისში ჯგუფის ოფიციალური ვებ-გვერდის მიერ დაგზავნილი ახალი ამბებიდან ცნობილი გახდა, რომ ოთხეულმა დაიწყო მუშაობა შემდეგ სტუდიურ დისკზე. 2006 წელს ცნობილი გახდა, რომ პროდიუსერი რიკ რუბინი მუშაობდა U2-სთან საფრანგეთში და ები როუდის სტუდიაში. ორი სიმღერა ამ სესიებიდან შეტანილი იქნა კრებულში U218 Singles - ჯგუფის The Skids' სიმღერის "The Saints Are Coming" ვერსია, ჯგუფთან გრინ დეი ერთად შესრულებული და  "Window in the Skies". ორივე სიმღერა სრულდებოდა 2006 წლის ტურის Vertigo Tour ფარგლებში. 2006 წლის ბოლოს რადიოინტერვიუში ჯო ვილისთან ბონომ აღნიშნა, რომ U2 მუსიკალურად სხვა განხრით იმოძრავებს, ვიდრე წინა ალბომზე. ’’ჩვენ კვლავ ვიქნებით ჯგუფი, მაგრამ როკი იმატებს, როკი უფრო მკვეთრი უნდა გახდეს. მაგრამ, რაც არ უნდა იყოს, იგივე არ დარჩება, რაც ახლა არის’’. 2006 წლის კიდევ ერთ ინტერვიუში გიტარისტი ეჯი აღნიშნავდა, რომ მომავალი ალბომისათვის U2 მელოდიურ სიმღერებს შეარჩევს. 2007 წლის დეკემბერში ბონომ აღნიშნა, რომ ალბომში იქნება ტრანსული მუსიკის და დისკოთეკების გავლენა, მაგრამ ეჯის გიტარა ძალიან მძლავრად ჟრერს. ’’ეს არ ჰგავს არაფერს, რაც აქამდე გაგვიკეთებია და არ ვფიქრობ, რომ ვინმეს ასეთი რამე გაეკეთებინა’’. სხვადასხვა წყაროს თანახმად, რუბინის სესიები გაუქმდა და მთავარ პროდიუსერებად კვლავ ნაცნობი ბრაიან ინოუ და დენიელ ლანუა დანიშნეს. სტუდიაში ასევე დაემატა სტივ ლილიუაიტის პიროვნებაც, რომელსაც ასევე ჰქონია თანამშრომლობა U2-სთან. ლანუამ მოგვიანებით ახსენა, რომ ახალი ალბომი Achtung Baby-ს სტადიონური როკის ესთეტიკასაც გასცდება. ’’ვფიქრობ, დარწმუნებულები ვართ, რომ ეს იქნება U2-ს ერთ-ერთი უდიდესი და ნოვატორული ჩანაწერი.’’. ლილიუაიტი, რომელიც მოგვიანებით შეუერთდა ხმისჩამწერ სესიებს, აცხადებდა, რომ ეს იქნება U2-ს საუკეთესო ნაშრომი. 2008 წლის 29 ივლისს ცნობილი გახდა, რომ ალბომს ეწოდება No Line on the Horizon და იგი გამოვა 18 ნოემბერს. გამოცემამ The Mirror ეს ინფორმაცია, მაგალითად, ფანების ვებ-გვერდებიდან მოიძია. მოგვიანებით Universal Music-მა დაარეგისტრირა დომეინი nolineonthehorizon.com, რაც კიდევ ერთხელ უსვამდა ხაზს, რომ სწორედ ეს გახდება ალბომის სახელწოდება. 2008 წლის 18 აგვისტოს ინტერნეტში გავრცელდა მოყვარულის მიერ ჩაწერილი ფირი. დადგინდა, რომ ისინი მან ჩაიწერა საფრანგეთში, ბონოს სახლის მახლობლად და მათზე წარმოდგენილი იყო ახალი სიმღერების ჩანაწერები, რომლებიც ჟღერდა აივნიდან. სერვისიდან YouTube ეს ჩანაწერები ამოღებული იქნა Universal Music-ის მოთხოვნით. 11 დეკემბერს ვებ-გვერდის U2.com მეშვეობით ცნობილი გახდა, რომ ჯგუფმა გადაიღო ვიდეოკლიპი ლონდონში. აღნიშნული იქნა, რომ კლიპში შესაძლებელია მეაღლუმე გოგონები გამოჩნდნენ, ჩექმებში. შემდგომში ცნობილი გახდა, რომ ეს იქნება "Get on Your Boots", რომელიც სინგლიც გამოვა 2009 წლის 15-16 თებერვალს. ჯგუფ U2-ს დისკოგრაფია
