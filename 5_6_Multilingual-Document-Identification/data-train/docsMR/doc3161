এভাবে অভিসারী বিন্দুতে বেতার তরঙ্গগুলোকে একত্রিত করা হলেও সেগুলো সাধারণত খুবই ক্ষীণ থাকে। এদেরকে পর্যবেক্ষণের উপযোগী করতে হলে বিবর্ধিত করতে হয়। প্রথমে আপতিত এবং অভিসারী বিন্দুতে একত্রিত বেতার কম্পাঙ্ক সংকেতকে অভিসারী বিন্দুতে ১০ থেকে ১০০০ গুণ বিবর্ধিত করা হয়। এই বিবর্ধিত কম্পাঙ্ককে তাদের ক্ষুদ্রতর কম্পাঙ্কে পরিবর্তিত করা হয় যাকে মধ্যবর্তী কম্পাঙ্ক বলা হয়। এই মধ্যবর্তী কম্পাঙ্ককে সহজেই তারের মাধ্যমে অভিসারী বিন্দু থেকে দূরবীক্ষণ নিয়ন্ত্রণ কক্ষে পাঠানো যায়। এখানে মধ্যবর্তী কম্পাঙ্ককে আরও বর্ধিত করা হয় যাতে সেটি স্পষ্ট হয়ে উঠে। এই স্পষ্ট কম্পাঙ্ককে এমনভাবে তথ্যপ্রদর্শনীযন্ত্রে প্রদর্শন করা হয় যার মাধ্যমে জ্যোতির্বিজ্ঞানীরা পর্যবেক্ষণ কাজে সর্বোচ্চ উপযোগীতা লাভ করতে পারেন। জান্‌স্কি অবশেষে নির্ধারণ করেন যে, দুর্বল হিসহিসটি ২৩ ঘন্টা ৫৬ মিনিট পরপর পর্যাবৃত্তভাবে পুনরায় শোনা যায়। এই সময়টি তথা পর্যায়কালটি হল সাধারণ নাক্ষত্রিক দিনের দৈর্ঘ্যের সমান। খ-গোলকে অবস্থিত যেকোন স্থির বস্তু মাথার উপর দিয়ে দুবার অতিক্রম করতে যে সময় প্রয়োজন এটি তা-ই নির্দেশ করে। আলোক জ্যোতির্বৈজ্ঞানিক তালিকা এবং মানচিত্রগুলোর সাথে তুলনা করে জান্‌স্কি সিদ্ধান্তে পৌঁছান যে, এই বিকিরণ আকাশগঙ্গা থেকে আসছে এবং ছায়াপথটির কেন্দ্রের দিকে এর প্রাবল্য সবচেয়ে বেশী। অর্থাৎ কেন্দ্রের দিকে অবস্থিত ধনু রাশি হতে এই বিকিরণ সবচেয়ে বেশি আসছে। বর্তমানে যা দ্বিতীয় বিশ্বযুদ্ধের পর বেতার জ্যোতির্বিজ্ঞানের বিষয়টি আরও বিস্তৃতি লাভ করে এবং ইউরোপ, অস্ট্রেলিয়া এবং মার্কিন যুক্তরাষ্ট্রের অন্যান্য গবেষকরা বিজ্ঞানের এই ক্ষেত্রে প্রভূত উন্নতি সাধন করেন।