Se pare că membrii acesteia au continuat să folosească metodele duplicitare ale lui Abdullah, pretinzând că sunt musulmani şi creştini în acelaşi timp. Ei foloseau de asemenea semne de recunoaştere existente încă în cadrul Lojii Francmasonice a Marelui Orient La fel ca în cazul tuturor societăţilor secrete, in vreme ce majoritatea membrilor erau pur şi simplu nişte credincioşi fanatici, conducerea superioară a sectei avea alte planuri. Prin intermediul Marii Loji din Cairo, conduse de secta Drusă, Hassan a învăţat bine tehnicile pe care le-a folosit mai târziu în cadrul propriei societăţi secrete. Cultul de ucigaşi condus de Hassan s-a înfiinţat prin anul 1094, când el, împreuna cu câţiva aliaţi perşi, a cucerit fortăreaţa muntoasă de la Alamut de pe ţărmul Mării Caspice, în Iran. Acolo, el a creat propria sectă ismaelită şiită - care a devenit cunoscută sub denumirea de Asasinii. In timp ce se autoproclama un mare conducător spiritual, Hassan a conceput un cult al personalităţii sale, bazat pe o violenţă ucigaşă. Potrivit autoarei Webster, „Scopul final al acestei secte era conducerea omenirii de către câţiva oameni roşi de setea de putere, mascata de legea religiei şi pietăţii. Metoda prin care aceasta nouă orânduire urma a fi înfiinţată era nici mai mult nici mai putin decât asasinarea în masă a tuturor adversarilor săi". După câteva astfel de experienţe, Hassan nu avea nici o dificultate în a le obţine loialitatea, promiţându-le că le va permite să se întoarcă pentru totdeauna în „Paradis", în schimbul comiterii unor asasinate. Prinşi în mrejele promisiunii de a domicilia permanent în „Paradis", aceşti pastori de capre - cărora li se "spălase" creierul - se dovedeau a fi soldaţi zeloşi şi nerăbdători să îndeplinească ordinele conducătorului lor, ajungând chiar până la sacrificiul suprem, dacă era necesar pentru îndeplinirea misiunii încredinţate. Autointitulându-se Marele Maestru sau Shaikh-al-Jabal, Hassan conducea această cooperativă timpurie a crimei din fortăreaţa sa din munţi, dobândindu-şi titlul de Batrânul din Munţi, un nume la a cărui simplă rostire inimile vecinilor săi se umpleau de teamă.   Puterea Asasinilor a crescut continuu, până când pe la mijlocul secolului al XI-lea cultul se lăuda că deţine o serie de cetăţi ce se întindeau pe tot teritoriul Persiei şi al Irakului. S-ar putea chiar ca influenţa lor să se fi extins atât de mult încât să ajungă chiar până la societatea secretă a Tâlharilor din India, despre care se ştia ca utilizau semne de recunoaştere reciprocă similare cu cele ale Asasinilor. Câteva relatări vorbesc despre existenţa unor legături de lucru între Asasini şi Templieri, în cadrul unor operaţiuni militare comune desfăşurate în timpul cruciadelor - inclusiv în timpul atacului declanşat de Cruciaţi asupra Damascului, sub conducerea regelui Baldovin al Ierusalimului. Un scriitor al secolului al XVIII-lea deplângea faptul că Templierii acceptaseră „să se alieze cu acel prinţ groaznic şi sângeros numit Bătrânul Om al Muntelui, prinţ al Asasinilor". Este posibil ca aceasta bătălie, împreună cu alte operaţiuni ulterioare, organizate în comun, să le fi dat ocazia Templierilor şi Asasinilor să îşi împărtăşească atât cunoştinţe antice cu caracter esoteric, cât şi informaţii militare importante, deoarece este bine documentat din punct de vedere istoric faptul ca Asasinii se răspândiseră adânc în ierarhia musulmană.