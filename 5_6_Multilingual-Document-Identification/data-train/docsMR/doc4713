Prvá Slovenská entomologická spoločnosť v Žiline. Búrlivý rozvoj entomológie v 19. a začiatkom 20. storočia postupne vyústil v potrebu spolupráce medzi jednotlivými záujemcami o túto problematiku. Hmyzom sa zaoberajú nielen profesionálni entomológovia, ale i mnohí amatérski záujemcovia, ktorých vzdelanie a povolanie nemá nič spoločné s prírodovedou. Mnohí z nich nevedeli určiť jednotlivé druhy hmyzu, ktoré sa im podarilo uloviť, prípadne ktoré im poslali priatelia a spolupracovníci z iných oblastí ich krajiny, alebo iných krajín a oblastí sveta. Každý záujemca o entomológiu nemal možnosť vlastniť literatúru, ktorá bola o tejto problematike postupne stále viac dostupná, ale bola veľmi drahá, lebo vyžadovala veľkú „presnosť detailu“ a vydávala sa zvyčajne v malých nákladoch. Všetky tieto skutočnosti viedli k tomu, že sa začínajú títo jednotlivci stretať a spolupracovať navzájom medzi sebou. Spočiatku sa stretávali nezáväzne, spolupracovali a pomáhali si ako vedeli. Neskôr sa organizujú v rámci iných, prevažne prírodovedne zameraných tzv. „učených spoločností“, ale postupne stále viac vzniká potreba vytvorenia inštitúcií, ktoré by boli úzko zamerané iba na výskum hmyzu. Úsilie o založenie entomologickej spoločnosti priamo na Slovensku začalo začiatkom roku 1941, kedy 28. februára 1941 z podnetu viacerých nadšencov bola po prvýkrát na území prvej Slovenskej republiky založená prvá Slovenská entomologická spoločnosť v Žiline. Miestopredsedom spoločnosti bol pán Liptovského Sv. Mikuláša, ktorý sa zaoberal hlavne zberom motýľov, ale i chrobákov. Pôsobil v Liptovskom Sv. Mikuláši a neskôr tiež v Košiciach. Dňa 12. marca roku Žiline na mimoriadnom valnom zhromaždení Slovenskej entomologickej spoločnosti v Žiline boli prijaté Stanovy tejto inštitúcie. Pôsobnosť spoločnosti bola na celom území Slovenska, pričom sídlo mala v Žiline. Rokovacou rečou bola slovenčina a čeština. Úlohou spoločnosti bolo pestovať štúdium hmyzu rôznymi formami, ako napr. prednáškami, vedeckými vychádzkami, určovaním a výmenou hmyzu, vydávaním časopisu, zriadením literatúry, pomôcok, pomocných útvarov a zbierok hmyzu, ako i podporou vedeckých entomologických prác. Spoločnosť mohla podľa svojich stanov zriaďovať i odbočky mimo svoje hlavné sídlo, ale počas jej existencia sa tak nestalo. Členom spoločnosti sa mohol stať každý priateľ entomologického štúdia. Členovia spoločnosti sa delili na čestných, zakladajúcich a činných. Členmi spoločnosti, boli aktívni žilinskí entomológovia, milovníci hmyzu z iných miest Slovenska, vysokoškolskí študenti, profesori, dôchodcovia vo výslužbe, obchodníci, úradníci, podnikatelia – živnostníci a pod.