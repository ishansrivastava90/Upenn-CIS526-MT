Kolmen vuoden renkipestin jälkeen, vuonna 1912 aukeni paikka veljen verstaassa ja Arvo muutti Tampereelle. Tuominen vietiin muiden vankien joukkoon rautatieaseman makasiiniin, josta hänet pelasti kaksi tuttua suojeluskuntalaista, jotka olivat hänen entisiä koulutovereitaan. Tuominen lähetettiin saatettuna takaisin Hämeenkyröön, joten hän ei joutunut kenttäoikeuden eteen. Hän tosin joutui värväytymään valkoiseen armeijaan ja määrättiin vartioimaan vangittuja punaisia, mutta palvelus loppui varsin nopeasti. Arvo Tuominen tuomittiin poliittisen toimintansa vuoksi Tammisaaressa sijaitsevaan pakkotyölaitokseen vuosiksi 1922–1926 ja 1928–1933 Oikeudenkäynnissä herätti huomiota Tuomisen suuri puolustuspuhe, jonka hän oli jäsennellyt kunnollisen paperin puutteessa käymäläpaperille. Jälkimmäisen vankilajakson päätyttyä hän siirtyi vaimonsa kanssa Tukholman kautta Moskovaan. Siirtyessään Moskovaan Arvo Tuominen uskoi kommunistisen järjestelmän kehittyneen hänen omien odotustensa mukaisesti, mutta stalinistisen komennon olemus alkoi selvitä hänelle jo varsin pian. Stalinille uskolliset kommunistit vakuuttivat Tuomiselle Neuvostoliitossa vallinneiden yhteiskunnallisten epäkohtien olevan "vain tilapäisiä vaikeuksia matkalla kohti kommunistista ihanneyhteiskuntaa", mutta kierrellessään eri puolilla laajaa maata Tuominen totesi kehityksen olevan menossa täsmälleen päinvastaiseen suuntaan. Jo vierailu vangit olivat Roviolle ja Tuomiselle karmea näky. Stalinin terrori alkoi 1930-luvun puolivälistä lähtien kohdistua yhä voimakkaampana Neuvostoliiton omiin kansalaisiin ja ennen kaikkea muista maista Neuvostoliittoon tulleisiin kommunisteihin. Tuominen joutui seuraamaan vierestä lukuisten suomalaistenkin kommunistien, kuten Edvard Gyllingin, Kustaa Rovion sekä monien Tammisaaren aikaisten vankilatoveriensa tuhoutumista voimatta asialle itse mitään. Neuvostoliiton oloihin perin juurin pettyneenä ja järjestelmällisestä ihmisten tuhoamisesta kauhistuneena Arvo Tuominen siirtyi vaimoineen vuoden 1937 lopulla Tukholmaan. Saksan ja Neuvostoliiton elokuun lopulla 1939 solmima keskinäinen hyökkäämättömyyssopimus oli Tuomiselle järkytys. Hän tiesi välittömästi, että on odotettavissa suursota ja että tällä sopimuksella ratkaistiin myös Suomen kohtalo. Syksyn ajan hän selvitteli Tukholmassa "aatteellista vararikkopesäänsä" aikoen vetäytyä vähin äänin pois politiikasta, kunnes 16. marraskuuta Moskovasta tullut kutsu asetti hänet seinää vasten. Kirjeessä annettiin ymmärtää, että Tuomista odotti Moskovassa erittäin tärkeä ja vastuullinen tehtävä, joka oli yhteydessä "Suomen ja Neuvostoliiton välisten suhteiden uudelleenjärjestelyn" kanssa. Tuominen arvasi heti, että kysymys oli Terijoen hallituksen pääministerin paikasta. Tätä käsitystä vahvisti se, että kutsu oli päivätty 13. marraskuuta – samana päivänä, jolloin Moskovassa käydyt neuvottelut katkesivat. Hän lähetti Moskovaan vastauksen, jossa hän kieltäytyi ryhtymästä tehtävään sanoen sen olevan hänelle ylivoimainen. Talvisodan aikana Arvo Tuominen kirjoitti Tukholmassa pitkän kirjeen otsikolla Avoin kirje suomalaiselle työläistoverille, jossa hän kuvaili Moskovan kutsun synnyttämää sisäistä taisteluaan. Kirjeessä hän vakuutti, ettei talvisodassa ollut kysymys "Suomen työtätekevän kansan vapauttamisesta rahavallan ikeestä", kuten neuvostopropaganda uskotteli, vaan "kauhistuttavasta rikoksesta, jossa minä en voi olla mukana". Tuominen vertasi suomalaisille varattua kohtaloa Neuvostoliitossa näkemiinsä pakkotyövankeihin. Vuonna 1954 Tuominen kävi luennoimassa kommunismista Oxfordin yliopistossa Englannissa. Arvo Tuominen kirjoitti useita kirjoja, joista tunnetuin lienee Kremlin kellot. Muistelmiensa kolme ensimmäistä osaa hän kirjoitti valmiiksi jo Tukholmassa, mutta ei uskaltanut päästää niitä julkisuuteen Stalinin eläessä, vaan julkaisi ne vasta vuonna 1956 palattuaan Suomeen. Vielä yli 80-vuotiaana Tuominen julkaisi kirjansa Ettei totuus unohtuisi. Tuomisen omaelämänkerralliset teokset antavat valikoidun kuvan hänen toiminnastaan ja persoonastaan. Vasta Raimo Seppälän kirjoittama, Tuomisen antaman luvan nojalla hänen kuolemansa jälkeen vuonna 1983 julkaistu kirja Pelon vuodet, antoi realistisemman kuvan Arvo "Poika" Tuomisesta.