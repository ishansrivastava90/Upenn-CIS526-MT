Albert Speer oli saksa päritolu arhitekt, kes vastutas Teise maailmasõja ajal Kolmandas Riigis. Speer oli Nürnbergi kohtuistungite ajal ning lisaks oma memuaarides ka kahjutunnet natsirežiimi poolt põhjustatud kuritegude pärast. Tema tegelik osalus juutide tagakiusamises ja tema teadlikkus holokaustist on tänapäevani vaidluse all. Speer astus natsiparteisse 1931. aastal. Arhitektioskuste tõttu sai temast parteis väga populaarne isik ning Hitleri lähikondlane. Diktaator tegi Speerile ülesandeks kavandada ja ehitada mitmeid ehitisi, sealhulgas Riigikantselei ja Zeppelinfield’i staadioni Nürnbergis, kus toimusid iga-aastased parteikongressid. Lisaks sellele oli Speeril kavas taastada Berliini linn väga grandioossena ning mis pidi tulevikus endas kujutama tohutuid ehitisi, laiasid avenüüsid ning hoopis ümberorganiseeritud transpordisüsteemi. Olles Hitleri relvastuse ja laskemoona minister, täitis ta oma ametikohustusi nii edukalt, et hoolimata asjaolust, et Saksamaa kannatas liitlaste pommirünnaku all, suutis ta aasta-aastalt suurendada Saksamaa relvatoodangut. Pärast sõda mõisteti tema üle Nürnbergis kohut ning talle määrati 20aastane vanglakaristus tema osaluse eest natsirežiimi juhtimises, eriti orjatööjõu kasutamise eest. Enamiku oma karistust teenis ta Lääne-Berliinis Spandau vanglas. Varajased aastad Speer sündis Mannheimis Saksamaal kõrgema keskklassi peresse. Ta oli Albert’i ja Luise Speer’i teine laps kolmest. 1918. aastal kolis pere lõplikult alaliselt elama nende suvekodusse, Schloss-Wolfsbrunnenweg’i, mis asub Heidelbergis. Henry T King’i andmetel, kes oli aseprokurör Nürnbergi kohtuistungite ajal, oli „armastust ja soojust tugevalt puudu Speer’i nooruses“. Hiljem kirjutas ta ka raamatu Speer’ist. Algselt tahtis Speer saada matemaatikuks, kuid tema isa ütles, et kui Speer valib selle elukutse, siis ta valiks elu „ilma raha, positsiooni ja tulevikuta“. Selle asemel jälgis Speer oma isa ja vanaisa elukutseid ning läks õppima arhitektuuri. Speer alustas oma arhitektuurialaseid õpinguid Karlsruhe Ülikoolis. Speer ei läinud mõnda hinnatumasse õppeasutusse põhjusel, et 1923. aasta inflatsioon oli tugevalt pidurdanud tema vanemate sissetulekut.1924. aastal, mil kriis oli viimaks vaibunud, immatrikuleeris ta ennast palju prestiižemasse Müncheni Ülikooli. 1925. aastal vahetas ta uuesti ülikooli ning sedakorda lasi ta ennast immatrikuleerida Berliini Ülikooli, kus tal oli võimalus õppida Heinrich Tessenow’i käe all, keda Speer väga hindas. Pärast eksamite sooritamist 1927. aastal, sai Speer’ist Tessenow’i assistent – seda peeti 22aastase mehe kohta väga auväärseks kohuseks. Töötades Tessenow’i assistendina, oli Speer ka mõnede õppeainete lektor. Samal ajal jätkas ta ka enda magistriõpingutega. Juba Münchenis, hiljem ka Berliinis alustas Speer lähedast sõprussuhet Rudolf Wolters’iga, kes oli samuti Tessenow’i õpilane. Nendevaheline tugev sõprusside kestis üle 50 aasta. Speer nimetas noorena ennast apoliitiliseks isikuks. Tema osalus Berliini natsirallis 1930. aasta detsembris oli põhjustatud sellest, et mõned tema õpilased julgustasid teda seal osalema. Ta oli üllatunud, kui leidis Hitleri riietatuna kenasse sinisesse ülikonda pruuni univormi asemel, mida ta oli näinud natsipartei erinevatel loosungitel. Speer’ile avaldas see suurt muljet, mitte ainult Hitleri valimisloosungid, vaid ka tema isiksus terviklikuna. Mõned nädalad hiljem osales ta ühel teisel valimisüritusel, mida juhtis Hitleri asemel dr Joseph Goebbels. Hoolimata sellest, et ta polnud rahul Goebbels’i esinemisega, ei muutnud see tema jaoks muljet, mida oli talle suutnud jätta Hitler. 1. märtsil 1931. aastal esitas ta avalduse liitumaks natsiparteiga ning temast sai partei liige numbrimärgiga 474 481. 1933. aasta Nürnbergi natsipartei kampaania ajal paluti Speer’il kujundada kampaania disain. See viis teda esimest korda otsekontakti Hitleriga. Nii organisaatorid kui ka Rudolf Hess polnud kindlad, kas kiita heaks Speer’i eskiisid ning seetõttu saatis Hess Speer’i Hitleri Müncheni esindusse, et too otsiks heakskiitust sealt. Ajal, kui Speer tuppa sisenes, puhastas uus kantsler oma püstolit, mille ta pani hetkeks kõrvale, et heita huvitatud pilk plaanide peale ning kiitis need heaks, ilma, et oleks noorele arhitektile kordagi isegi otsa vaadanud. Selle töö läbi sai Speer oma esimese riikliku ametikoha. Temast sai „partei kunstiline juht demonstratsioonide tehnilise ja kunstilise korraldamise alal“. Kui Troost 1934. aasta 21. jaanuaril suri, asendati ta kiiresti Speer’iga, kellest sai partei peaarhitekt. Hitler määras Speer’i Elamumajanduse Büroo juhiks. Selle tõttu kuulus ta nüüdsest peale formaalselt Hess’i personali alla. 1940. aastal tegi Jossif Stalin Speer’ile ettepaneku külastada Moskvat. Stalin oli eriti rabatud Speer’i loomingust Pariisis ning soovis kohtuda „Riigi Peaarhitektiga“. Hitler, kes oli vahelduva iseloomuga ning kelle tujud vaheldusid lõbususe ja vihaga, keelas Speer’il NSV Liitu minna, kartes, et Stalin pistab Speer’i senikauaks puuri, kuni too on loonud Moskvale uue kujunduse. Kui Saksamaa okupeeris 1941. aasta NSV Liidu, hakkas Speer kartma, et hoolimata Hitleri korduvatest kinnitustest, ei pruugi tema projektid, mis on seotud Berliiniga, iial valmida. Relvastuse Minister Määramine ja suurenev võim Nürnbergi kohtuistung Pärast Adolf Hitleri surma pakkus Speer oma teeneid nn Flensburgi Valitsusele, keda juhtis Hitleri ametlik järglane, admiral Karl Dönitz. Talle kuulus tähtis osa sellel lühikese pikkusega režiimis. 15. mail 1945. aastal saabusid ameeriklased ning küsisid Speer’ilt, kas too oleks nõus pakkuma neile informatsiooni Saksa õhusõja kohta. Speer nõustus ning järgmistel päevadel pakkus ameeriklastele informatsiooni ka mitmetes muudes valdkondades. Alles pärast 23. Maid, kui Saksa väegrupid olid juba ammu alla andnud, arreteerisid liitlased Flensburgi Valitsuse liikmed ning sellega lõpetasid natsi-Saksamaa ametliku eksisteerimise. Vabastamine ja hilisem elu 1973. aasta oktoobris tegi Speer oma esimese välisreisi Suurbritanniasse. Ta lendas Londonisse varinime all, et teda saaks seal seejärel intervjueerida oma programmis BBC Midweek’i ajakirjanik Ludovic Kennedy. Saabumise järel oli ta peaaegu 8 tundi Heathrow’ lennujaamas vangistuses, kuna immigratsiooniametnikud avastasid tema tõelise identiteedi. Siseminister lubas ta seejärel riiki 48 tunniks. Kui ta viibis Londonis 8 aastat hiljem, et osaleda ühes teises BBC programmis, sai Speer insuldi osaliseks ning suri 1. septembril 1981. aastal.