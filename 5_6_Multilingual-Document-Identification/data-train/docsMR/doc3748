Bröderna Sullivan var fem bröder som alla avled i samma incident under andra världskriget då den lätta kryssaren  som de tjänstgjorde på sänktes av en japansk ubåt. Juneau deltog i flera sjöslag under den månadslånga Guadalcanalkampanjen i början av augusti 1942. Tidigt på morgonen den 13 november 1942 under sjöslaget vid Guadalcanal träffades Juneau av en japansk torped och tvingades dra sig tillbaka. Senare samma dag, när fartyget lämnade Salomonöarna för att ta sig till den allierade basen vid Espiritu Santo med andra oskadda amerikanska örlogsfartyg från slaget, träffades Juneau av ännu en torped från den japanska ubåten I-26. Torpeden hade troligtvis träffat den svagt bepansrade kryssaren i eller i närheten av ammunitionsförrådet som exploderade och fartyget sjönk snabbt. Kapten Gilbert Hoover, skeppare ombord den amerikanska kryssaren  och befälhavare för den amerikanska specialstyrkan, tvivlade på att någon skulle ha kunnat överleva sänkningen av Juneau och befarade att hans fartyg skulle vara farligt nära de japanska ubåtarna ifall styrkan skulle göra ett försök att hitta överlevande. Följaktligen beordrade han sina fartyg att hålla kursen mot Espiritu Santo. Helena meddelade en närbelägen patrullerande B-17 Flying Fortress att skicka ett meddelande till det allierade högkvarteret, som skulle skicka flygplan eller fartyg för att leta efter överlevande. Ungefär 100 av Juneaus besättning hade överlevt och hade hamnat i havet. På grund av att man inte ville bryta radiotystnaden skickade besättningen ombord på bombplanet aldrig vidare meddelandet till högkvarterat förrän det hade landat flera timmar senare. Besättningens rapport om platsen för möjliga överlevande hade blandats ihop med andra rapporter och beaktades inte på flera dagar. Det var först några dagar senare som högkvarterets stab insåg att en räddningsaktion aldrig hade vidtagits och det skickades då ut flyg för börja leta i området. Under tiden hade Juneaus överlevande, många av dem svårt skadade, utsatts för hunger, törst och upprepade hajangrepp. Bröderna lämnade efter sig systern Genevieve. Albert lämnade efter sig sin fru och son. Pojkarna kom att kallas “The Fighting Sullivan Brothers” och blev nationalhjältar. President Franklin D. Roosevelt sände ett kondoleansbrev till föräldrarna Thomas och Alleta. Påven Pius XII skickade en religiös silvermedalj och tillhörande radband tillsammans med sitt kondoleansbrev. Delstatssenaten i Iowa antog en formell resolution till heder åt bröderna Sullivan.