এল নিনো হচ্ছে বায়ুমন্ডলীয় এবং গ্রীষ্মমন্ডলীয় অঞ্চলের সমুদ্রগুলোর মাঝে একটি পর্যাবৃত্ত পরিবর্তন। এটির সংজ্ঞা এভাবে দেয়া যেতে পারে, যখন ডারউইনে অস্ট্রেলিয়ার বায়ুমণ্ডলে চাপের পরিবর্তন সংঘটিত হয় তখন এবং যখন পেরু ও ইকুয়েডর এর পশ্চিম উপকূল থেকে অস্বাভাবিক গরম অথবা ঠান্ডা সামুদ্রিক অবস্থা বিরাজ করে তখন। এল নিনো হচ্ছে পর্যায়বৃত্তের উষ্ণ পর্যায়, আর লা নিনা হচ্ছে শীতল পর্যায়। পর্যায়বৃত্ত এই পরিবর্তনের কোন নির্দিষ্ট সময় নেই, তবে প্রতি ৩ থেকে ৮ বছরের মাঝে দেখা যায়। এই পর্যাবৃত্ত কার্যপ্রণালী এখনও একটি বৈজ্ঞানিক গবেষণার বিষয়। এটি “এল নিনো দক্ষিনাঞ্চলীয় পর্যায়বৃত্ত পরিবর্তন” নামেই বেশি পরিচিত। “এল নিনো” হচ্ছে একটি স্প্যানিশ শব্দ, যার মানে “বালক” এবং নির্দেশ করা হয় “যীশুর ছেলে” বলে, কারণ এই পর্যাবৃত্ত উষ্ণ সামুদ্রিক জলস্রোতের পরিবর্তন সাধারণত উত্তর আমেরিকার ক্রিসমাসের সময়ই দেখা যায়। আর “লা নিনা” স্প্যানিশের মানে হচ্ছে “বালিকা”। এল নিনো বন্যা, খরা এবং অন্যান্য প্রাকৃতিক দুর্যোগের সাথে সম্পর্কযুক্ত। উন্নয়নশীল যেসব দেশ কৃ্ষিকাজ এবং মাছ ধরার উপর নির্ভরশীল, তারাই এল নিনো দ্বারা অধিক ক্ষতিগ্রস্থ হয়ে থাকে। এল নিনোর উষ্ণ অপুষ্টিকর বিষুবীয় জলস্রোত ঠান্ডা পুষ্টিসমৃদ্ধ বিষুবীয় “হাবল্ট জলস্রোতের” সাথে অদল-বদল ঘটে। যখন এল নিনোর এসব অবস্থা সমুদ্রে কয়েক মাস যাবৎ বিরাজ করে, তখন অত্যধিক গরম সামুদ্রিক জলরাশি দেখা যায় এবং স্থানীয় মাছ ধরার ব্যবসার উপর বড় একটি প্রভাব দেখা দিতে পারে। এল নিনোর প্রাথমিক ধাপ এবং বৈশিষ্ট্যসমূহঃ এল নিনো হওয়ার কারন সম্পর্কে এখনও গবেষনা চলছে। এল নিনোর ঘটনা শুরু হয় যখন বানিজ্যিক বায়ু, ওয়াকার সঞ্চালন প্রক্রিয়ার অংশ হিসেবে অনেক মাস ধরে বাধাপ্রাপ্ত হতে থাকে। অনেকগুলো কেলভিন তরজ্ঙ্গ মিলে কয়েক সেন্টিমিটার উঁচু এবং কয়েকশ কিলোমিটার প্রশস্থ তুলনামূলক গরম পানির সৃষ্টি হয় এবং উত্তর আমেরিকার কাছে একটি গরম ডোবার সৃষ্টি করে, যেখানে সাগরের তাপমাত্রা সাধারনত শীতল থাকে নিচ থেকে পানির উর্ধগমনের জন্য।শান্ত সমুদ্র তাপ সংরক্ষন করে রাখে যা বৈশ্বিক বায়ুপ্রবাহের দিক পরিবর্তন করে এবং ফলশ্রুতিতে এর তাপমাত্রার পরিবর্তন বৈশ্বিক আবহাওয়া পরিবর্তনেও ভূমিকা রাখে। ব্রষ্টিপ্রবাহ দক্ষিন শান্ত সমুদ্র থেকে আমেরিকার দিকে পরিবর্তিত হয় যখন, ইন্দোনেশিয়া এবং ভারত শুষ্ক থেকে শুষ্কতর হতে থাকে। ১৯৬৯ সালে জ্যাকব জার্কনেস এল নিনো বোঝার জন্য প্রস্তাব করেন যে- উত্তর শান্ত সমুদ্রে একটি ব্যতিক্রমি উষ্ণ বিন্দু উত্তর-দক্ষিনের তাপমাত্রার পার্থক্য ঘটাতে পারে বানিজ্যিক বায়ুকে এলোমেলো করে দিয়ে, যা কিনা উষ্ণ স্রোতকে দক্ষিনে ঠেলে দেয়। ফলশ্রুতিতে পূর্বে ক্রমাগতভাবে গরম পানির আবির্ভাব হতে থাকে। বিভিন্ন ব্যাখ্যা প্রস্তাব করা হয়েছে যার মাধ্যমে ইকুয়াটোরিয়াল শান্ত সমুদ্রে কিভাবে গরম পানি আরও বাড়তে থাকে এবং নিম্ন গভীরতায় এল নিনোর প্রভাবে বিচ্ছিন্ন হয়ে যায়। বাদবাকি ঠাণ্ডা এলাকাগুলো আরেকটি এল নিনো ঘটানোর জন্য কয়েক বছর ধরে উষ্ণতা ধরে রেখে পুনরায় শক্তি যোগাড় করতে থাকে। দক্ষিনস্থ পর্যাবৃত্ত চক্র হচ্ছে এল নিনোর বায়ুমন্ডলীয় অবস্থার ঠিক বিপরীত অবস্থা। উষ্ণমন্ডলীয় উত্তর এবং উষ্ণমন্ডলীয় দক্ষিন শান্ত সমুদ্রের মধ্যে এটি একটি পর্যাবৃত্ত চক্র।দক্ষিনস্থ পর্যাবৃত্ত চক্র বা ইংরেজীতে সাউদার্ন অসিলেশনের শক্তিমাত্রাকে সাউদার্ন অসিলেশন ইন্ডেক্স হিসেবে পরিমাপ করা হয়। এই সাউদার্ন অসিলেশন ইন্ডেক্স তাহিতি এবং ডারউইন, অস্ট্রেলিয়ার মধ্যকার উপরিভাগের বায়ুচাপের পার্থক্য থেকে গনণা করা হয়ে থাকে। এল নিনোর ঘটনা প্রবাহ সাউদার্ন অসিলেশন ইন্ডেক্সের ঋণাত্তক বা নেগেটিভ মান সূচিত করে, যার মানে দাঁড়ায়- ডারউইন থেকে তাহিতিতে বায়ুচাপ তুলনামূলকভাবে কম। এল নিনোর উষ্ণ স্রোতের প্রভাবঃ