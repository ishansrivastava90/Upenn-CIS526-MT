Zdraví koně je soubor mnoha znaků, z nichž jsou pro nás nejpatrnější přijímání potravy, hladká a zdravá srst, pravidelné vyměšování výkalů. Aby se dále klidně choval ve stáji, projev radosti pod jezdcem i ve výběhu. Pokud se kůň začne chovat jinak a nepřirozeně, tak to znamená pro chovatele podnět k tomu, že s ním není něco v pořádku. Nejčastější chorobou jsou poruchy trávení doprovázené bolestí v dutině břišní. Tento jev se nazývá kolika. Kolika začíná běžným nechutenstvím nebo neklidem koně, tzn. že nepřijímá potravu a válí se v boxu. Často se potí, kope zadníma nohama, a je celkově neklidný. Při kolice se kůň snaží zaujmout pozici sedícího psa, aby ulevil tlaku zvětšeného žaludku na bránici a plíce. Při zácpové kolice jsou méně slyšet zvuky charakteristické pro střevní činnost. Kontrolujeme ji přiložením ucha na břišní stěnu koně. Při plynové kolice kůň trpí prudkými bolestmi střev. Při močové kolice se přeplňuje močový měchýř, např. ucpáním močových trubic kamínky nebo pískem. Vše je doprovázeno křečí v hladké svalovině střeva. Křeč se stále stupňuje a bolest, která vzniká zatěžuje ústřední nervový systém. Ve střevě při křeči dochází k uzávěru, zplodiny pak prosakují na pobřišnici koně, která se může zanítit a vést tak až k zatížení srdeční svaloviny, což může znamenat smrt koně. Žádnou koliku nesmíme brát na lehkou váhu a proto ihned při takovýchto obtíží voláme veterinárního lékaře. Dalším vážným onemocněním jsou záněty šlach. Během kratší doby lze vyléčit pouze lehčí případy zánětu šlach. Těžší případy se léčí i celé měsíce. Náhle vzniklý zánět s příznaky bolestivosti, otoků, kulhání, přejde většinou během několika dnů v zánět vleklý. Otok se sice zmenší avšak zatvrdne, šlacha nehřeje, je vlažná. Později nahmatáme tvrdá zduření. Kůň v tomto období zpravidla nekulhá. U menších zánětů šlach vystačíme s ultrazvukem. U těch silných používáme ostré masti, které jsou kombinovány s pálením.  Každý zánět je  vážné onemocnění a o léčbě se musíme poradit s lékařem. Nejdůležitější pro našeho miláčka je mu ulehčit od bolesti např. studeným obkladem. Mezi další častá onemocnění patří otlaky, které jsou způsobené sedlem. Vznikají na místech, kde dochází k tření kůže koně s postrojem. Je to způsobeno např. sedlovou rozsochou na kohoutku nebo ztvrdlou plstěnkou. Poznáme to tak, že v místě, kde dochází k tření jsou sedřené chlupy. Kůň reaguje na dotek přecitlivělostí místa. Zánět kosti střelkové patří především mezi profesionální choroby sportovních koní, zejména skokany. Projevuje se to kulháním, které začíná pomalu ale stále se zhoršuje. Rakovina kopyt je nebezpečným onemocněním, projevující se na rohovém chodidle změnou celistvosti a pružnosti. Rohovina se rozpadá a při seříznutí silně krvácí. K hromadným nemocem patří choroby způsobené cizopasníky, buď ústrojí, kůže a nebo krve. V zažívacím ústrojí jsou to larvy škrkavek a strongylií, kteří působí různé zdravotní poruchy a mohou být dokonce i původci už zmiňovaného kolikového onemocnění. Výskyt škrkavek se projeví špatnou kondicí, nelesklou srstí a zvětšeným objemem břicha. Přenosnou kožní chorobou je svrab. Každý druh obratlovců má svůj zvláštní druh. Koňská chřipka je další lehce přenosné onemocnění doprovázené horečkami, záněty očních spojivek a dutiny ústní. Nakažlivý zánět plic hříbat se projevuje do jednoho roku. Proti této chorobě je možná vakcinace. Opar lysivý je kožní onemocnění způsobené plísněmi. Tvoří ho stroupky o velikosti v průměru 2 - 3 cm z kterých se po čase ztrácejí chlupy. Toto onemocnění se šíří dotykem, zejména při půjčování svého čištění jinému chovateli. Ve svém vlastním zájmu nepůjčujte své pomůcky lidem u kterých nevíte jestli jsou jejich koně bezprostředně zdrávy. Nebezpečné krvácení zastavíme tlakovým obvazem a vyčkáme příchodu veterináře. Při péči o zraněného či nemocného koně se projevuje vztah člověka k jeho mazlíčkovi. Zanedbávání koně nesvědčí o majiteli nic dobrého. Je to přece jen živá bytost, která si zaslouží naši pozornost a lásku.