L'any següent Raja Amar Singh va conquerir Pail i Isru de Maler Kotla, encara que la segona plaça fou entregada a Jassa Singh Ahluwalia. El 1767 Amar Singh es va trobar a Ahmad Shah Durrani en la seva darrera invasió de l'Índia a Karabawana i va rebre el títol de Raja-i-Rajgan. Després de la sortida d'Ahmad Shah, el raja Amar Singh va ocupar Tibba a Maler Kotla, i va obligar als fills de Jamal Khan a signar la pau que va ser respectada durant molts anys. Llavors va enviar un exèrcit sota el seu general Bakhshi Lakhna per ocupar Pinjaur, que havia estat ocupada per Gharib Das de Mani Majra, i la va conquerir amb l'ajut dels rages d'Hindur, Kahlur i Sirmoor. Llavors va envair el territori de Kot Kapura, però havent mort el seu cap, Jodh, en una emboscada, es va retirar sense posteriors atacs. La següent expedició fou contra els bhattis, amb poc èxit i la direcció de la campanya fou encomanada al sobirà de Nabha, mentre Amar Singh girava les seves armes contra la fortalesa de Govindgarh, que dominava la ciutat de Bhatinda. Després d'una llarga lluita fou ocupada el 1771 i poc després Himmat Singh va aprofitar una oportunitat i es va apoderar de Patiala, però després la va haver de rendir i va morir el 1774. El 1858 els caps phulkians s'havien unit per obtenir concessions dels britànics entre els quals el dret d'adopció que finalment fou condedit el 1862. En canvi el poder de pena de mort que havia estat retirar el 1847 però exercit de facto durant el motí, i del que es demanava la restitució, no fou mai formalment restaurat. Rajindar Singh va morir el 8 de novembre de 1900 i altre cop es va formar un consell de regència en nom del fill Bhupindar Singh o Bupendra Singh, de 9 anys que va gaudir de salutació de 17 canonades augmentada més tard a 19. Va morir d'un atac de cor el 22 de març de 1938. El darrer maharajà fou el seu fill Yadavindra Singh que fou el primer príncep indi que va signar el document d'accessió el 1947. Va accedir a l'Índia el 20 d'agost de 1948 i fou nomenat rajpramukh de l'entitat anomenada Patiala and East Punjab States Union coneguda com PEPSU, des de que es va fundar el 1948 fins que es va fusionar al Panjab el 1956. Va morir el 1974. i el títol nobiliari va passar al seu fill Amarinder Singh. Per part dels britànics hi hjavia un agent polític representant del tinent governador del Panjab. Hi havia una cort suprema. Els nizamats estaven sota un nazim cadascun amb dos o tres naib-nazims com ajudants i un tahsildar en cada tahsil. Es van emetre segells fiscals el 1906 i del 1934 al 1949 i segells de taxa de telèfon del 1900 al 1949. El 1903 la policia estava formada per 1.973 homes de tots els ranks, i la policia rural per 2.775 homes. Les estacions de policia eren 42, a més de 17 posicions de control a la carretera. Estava dirigida per un inspector general. Hi havia una preso a Patiala i una a Mohindargarh.