Името на државата потекнува од зборот Türk, име на народот во Туркменистан и наставката -stan која е идентична на македонската наставка „-ија“. Така, името значи „земја на туркмените“. Територијата на Туркменистан има долга и забележана историја. Тоа е територија која била под владеење на различни империи и крстопат на различни култури. Најраните записи датираат од времето на Ахеменидската Империја. Во средината на Селџучката Империја воспоставила контрола на територијата на денешен Туркменистан и се обидела да ја прошири контролата во Корасан, денес во Авганистан. Империјата се распаднала во средината на 12 век и туркмените ја изгубиле независноста кога биле под власта на Џингис Хан. Подоцна територијата била под раководство на различни империи, за да покасно биде дел од СССР. Туркменистан се здобил со независност во 1991 година. Со 488.100 km2, Туркменистан е 52 најголема земја во светот. Околу 80% од територијата на Туркменистан е покриена со пустината Каракум. Во центарот на земјата доминира туранската депресија и пустината. Планинскиот појас Копет Даг поминува покрај јужната граница и достигнува висина од 2.912 метри. На запад од земјата се наоѓа планинскиот појас Балкан. Климата во Туркменистан е тропска и суптропска, со многу малку врнежи. Зимите се суви. Брегот на Туркменистан е 1.768 километри долг и се наоѓа на Каспиското Езеро. После 69-ен период под Советска власт, Туркменистан објавил независност на 27 октомври 1991 година. Доживотниот Комунистичката партија на Советскиот Сојуз, владеел со Туркменистан од 1985 до неговата смрт во 2006 година. Тој имал апсолутна моќ во републиката после распадот на СССР. На 28 октомври 1999, Нијазов бил прогласен за доживотен претседател на Туркменистан од страна на парламентот. Туркменистан е претседателска република, во која претседателот е на чело на државата и на владата. Под власта на Нијазов, Туркемнистан бил еднопартиски систем. Во 2008 година, Народниот Совет на Туркменистан го усвоил новиот устав со кој се преуредила државата од еднопартиски во повеќепартиски систем. Моментален претседател на Туркменистан е Гурбанбули Бердимухабедов, кој ја презел оваа функција по смртта на Нијазов. Поранешната Комунистичка партија на Туркменистан, сега позната како Демократска партија на Туркменистан. Политичките собири во Туркменистан не се дозволени, освен ако се одобрени од владата. Туркменистан е една од дваесеттите најкорумпирани држави во светот. Половина од обработливата земја во Туркмениста е посадена со памук, со кој државата е десетти најголем производител на памук. Покрај тоа, Туркемистан е петта земја во светот со количество на природен гас. Туркменистан презел претпазлив пристап кон економските реформи во земјата, надевајќи се дека ќе ги контролира гасот и памукот. Во 2004 година невработеноста во Туркменистан достигнала до 60%. Туркменскиот јазик е официјален јазик во Туркменистан, иако рускиот јазик е сè уште широко зборуван во државата. Туркменскиот јазик го збориваат околу 72% од населението, руски зборуваат 12%, узбечки јазик 9% и со 7% се зборуваат останатите јазици. Туркмените биле номадски народ, па така дури и денес има такви мали номадски заедници во Туркменистан. Традиционално тие биле поделени на кланови одошто да бидат обединети како една етничка група, но тоа така било се до потпаѓањето на Туркменистан под советска власт кога чувството за националност се воздигнало. Симбол за Туркмените е нивната традиционална капа „телпек“ и со тоа се препознатливи во светот.
