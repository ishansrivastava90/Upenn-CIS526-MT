După prima zi de lupte, germanii au suferit pierderi extrem de mari, fără să reuşească să-şi atingă vreunul din obiectivele ordonate. În timpul celei de-a doua zile, în condiţiile în care comandanţii aliaţi au avut probleme cu comunicaţiile şi cooperarea dintre unităţile lor, germanii au reuşit să cucerească aeroportul Maleme din vestul Cretei, ceea ce le-a permis invadatorilor să aducă noi întăriri şi să copleşească numeric şi material forţele aliate. Date fiind pierderile grele suferite de paraşutiştii germani, Adolf Hitler a interzis efectuarea oricărei operaţiuni aeropurtate de mare amploare. În schimb, Aliaţii au fost impresionaţi de potenţialul trupelor de paraşutişti şi au început crearea propriilor divizii aeropurtate. În momentul declanşării bătăliei terestre, aliaţii aveau avantajul superiorităţii numerice şi al supremaţiei navale. În schimb, germanii aveau supremaţia aeriană şi se bucurau de o mai mare mobilitate, ceea ce le-a permis să-şi concentreze forţele într-un mod mai eficient. Pe 25 aprilie, Hitler a semnat Directiva nr. 28 pentru invadarea Cretei. Marina Regală Britanică cu baza în Alexandria continua să deţină controlul asupra apelor din jurul Cretei, putând fi capabilă să respingă aproape orice încercare de atac amfibiu german. Dată fiind însă superioritatea aeriană pe care o deţineau, germanii au optat pentru declanşarea unui atac aeropurtat. Comandanţii britanici erau deja informaţi de iminenţa invaziei datorită interceptărilor Ultra. Generalul Freyberg era informat despre existenţa puternicii componente aeropurtate a atacului şi a început să pregătească poziţii defensive în preajma aeroporturilor şi de-a lungul coastei nordice a insulei. Pregătirile defensive au fost însă încetinite de lipsa echipamentelor moderne.  În plus, paraşutiştii germani aveau să aibă o putere de foc egală cu cea a apărătorilor, dacă nu chiar mai mare. În afară de această, mai trebuie spus că deşi informaţiile primite de Freuberg erau foarte detaliate, ele proveneau doar decriptarea transmisiunilor care foloseau codul forţelor aeriene. Ca urmare, comandanţii britanici au avut informaţii scoase din contextul general, ceea ce a dus la hotărâri greşite. De exemplu, printre mesajele descifrate se aflau unele informaţii despre acţiuni de debarcare amfibii, ceea ce au dus la plasarea unor importante forţe aliate în apropierea plajelor, slăbind apărarea în zona aeroportul Maleme – unul dintre principalele obiective germane. Apărarea britanică a fost slăbită şi de hotărârile eronate ale superiorilor generalului Freyberg. În timp ce Freyberg a cerut permisiunea pentru distrugerea tuturor aeroporturilor din insulă, ceea ce ar fi împiedict folosirea lor în cazul în care atacul german ar fi copleşit defensiva, superiorii săi considerau lupta câştigată mai înainte de a începe şi făceau planuri pentru folosirea sus-numitelor aeroporturi pentru viitoarele atacuri împotriva forţelor Axei. Serviciul de informaţii al Armatei a 12-a germană a prezentat o imagine mai puţin optimistă, dar şi acest serviciu a considerat că numărul soldaţilor britanici şi greci era mai mic decât în realitate. Generalul german era convins că poate cuceri insula doar cu ajutorul a două divizii, dar a decis să ţină totuşi în rezervă Divizia a 6-a de vânători de munte la Atena. Desfăşurarea evenimentelor a dovedit că aceasta a fost o precauţiune înţeleaptă. Germanii foloseau paraşute colorate după un anumit cod pentru a distinge proviziile paraşutate – armament, muniţie, alimente, medicamente, etc. Echipamentele mai grele, precum Leichtgeschütz 40, erau paraşutate cu paraşute triple, special proiectate pentru a susţine greutăţile mari. Soldaţii germani aveau în dotare fâşii de material textil care puteau fi derulate şi aranjate în forme predefinite şi erau folosite la coordonarea acţiunilor forţelor terestre cu avioanele de atac la mică înălţime sau cu cele de aprovizionare. Apărarea antiaeriană era asigurată cu ajutorul bateriilor antiaeriene cu tunuri automate de 20 mm, aflate în număr aproximativ egal în jurul celor două aeroporturi importante ale insulei. Tunurile erau camuflate cu grijă, de cele mai multe ori în apropierea plantaţiilor de măslini. Unele dintre baterii au primit ordinul să nu deschidă focul în timpul atacului iniţial al paraşutiştilor pentru a nu-şi dezvălui poziţiile şi pentru a nu fi atacate de aviaţia germană. Tancurile aliaţilor aveau numeroase probleme de întreţinere. Motoarele blindatelor erau vechi şi pe insulă nu existau mijloacele tehnice necesare pentru repararea lor. Din acest motiv, majoritatea tancurilor a fost folosită pe post de „cazemate” mobile, urmând să fie îngropate în cele mai primejduite sectoare. Unul dintre tancurile Matilda avea probleme la sistemul de rotaţie al turelei, care se rotea numai în sens orar. Majoritatea tancurilor britanice au fost de altfel pierdute nu în luptă, ci în timpul deplasării în zonele cu teren accidentat. Directiva nr. 28 prin care Hitler a autorizat operaţiunea din Creta stipula foarte clar că forţele care urmau să fie folosite erau doar unităţile aeropurtate şi escadrilele aeriene aflate deja în zonă. Hitler nu dorea ca pregătirile pentru invadarea Cretei să creeze probleme viitorului atac împotriva Uniunii Sovietice. Transferul de forţe pentru invazia din Creta nu trebuia să se interfereze în niciun fel cu transferurile de forţe pentru Operaţiunea Barbarossa. În cazul unităţilor militarea care urmau să participe atât la atacul din Creta cât şi la campania din URSS, acestea trebuiau să fie retrase din insulă şi deplasate pe poziţiile de atac împotriva sovieticilor până cel mai târziu la sfârşitul lunii mai. Barbarossa nu trebuia să fie amânată datorită luptelor din Creta. Aceasta însemna că invazia din Creta trebuia lansată într-o perioadă de timp bine determinată, în caz contrar urmând să fie anulată. Planificarea pentru atacul din Creta a trebuit să fie făcut în mare grabă, iar o bună parte a operaţiunii germane din insulă s-a dovedit a fi un şir de improvizaţii. Planul final a primit numele de cod Merkur, după numele zeului roman Mercur, mesagerul zeilor, vestit pentru rapiditatea sa. Forţele germane au fost împărţite în trei grupuri de luptă – „Centru”, „Vest” şi „Est” – fiecare având un nume de cod şi obiective distincte. Atacul urma să fie dat de 750 de soldaţi transportaţi cu planoarele, 10.000 de paraşutişti, 5.000 de vânători de munte transportaţi pe calea aerului şi 7.000 de soldaţi debarcaţi în urma unei operaţiuni amfibii. Cele mai numeroase efective le avea grupul „vest”. Doctrina trupelor aeropurtate germane se baza pe paraşutarea unor efectiva reduse direct pe aeroporturile inamice. Aceste forţe trebuiau să cucerească perimetrul şi să neutralizeze bateriile antiaerienei, ceea ce ar fi permis aterizarea unor forţe mai numeroase aduse cu planoarele.Freyberg era la curent cu metodele de atac ale germanilor după ce studiase acţiunile acestora din ultimul an şi hotărâse să facă aeroporturile de neutilizat pentru aterizare. Măsurile sale au fost contramandate de Comandamentul Orientului Mijlociu din Alexandria. Înalţii ofiţeri aliaţi considerau că lupta este deja câştigată, de vreme ce deţineau aşa de multe informaţii despre organizarea atacului şi era posibil ca să fi dorit să păstreze aeroporturile funcţionale pentru folosirea în viitor de către escadrilele RAF. În plus, germanii s-au dovedit capabili să aprovizioneze trupele deja aflate la sol folosind pentru aterizare terenuri neamenajate.  Un pilot german a aterizat forţat cu avionul său de transport pe o plajă pustie. Alţi piloţi germani au aterizat pe câmpii goale, şi-au descărcat proviziile şi au decolat fără probleme majore. Nu este clar dacă, în condiţiile în care germanii s-au arătat dispuşi să accepte distrugerea a unei părţi a avioanelor lor de transport pentru a cuceri bătălia, distrugerea aeroporturilor ar fi avut vreo importanţă în timpul luptelor pentru cucerirea insulei. Dacă în cazul avioanelor de transport, germanii se puteau arăta mai grijulii, în cazul planoarelor, care nu erau proiectate pentru a fi refolosite, piloţii au abordat cu mult mai mare curaj absolut orice teren care se arăta propice aterizării. În ziua de 20 mai la ora 8 dimineaţa, paraşutiştii germani au aterizat lângă aeroportul Maleme şi oraşul Chania. Batalioanele neozeelandeze 21, 22 şi 23 apărau aeroportul Maleme şi regiunea înconjurătoare. Germanii au suferit pierderi foarte mari în primele ore ale invaziei. O companie a Batalionul al 3-lea din Regimentul I de asalt a pierdut 112 din cei 126 de soldaţi. Până la sfârşitul primei zile de luptă, 400 dintre cei 600 de soldaţi ai batalionului au căzut în luptă. Cei mai mulţi atacatori ai primului val au fost ucişi de forţele aliate în imediata apropiere a aeroportului şi a oraşului. Numeroase planoare au fost distruse imediat după aterizare de focul mortierelor. Germanii care au reuşit totuşi să iasă din planoarele distruse, au fost ucişi aproape până la unul de apărătorii britanici şi eleni. O parte a forţelor germane a aterizat mai departe de zonele desemnate de paraşutare, organizându-şi poziţii defensive la vest de aeroportul Maleme şi în "Prison Valley" din regiunea Chania. Deşi aceste forţe nu reuşit să-şi îndeplinească misiunile ordonate, ele au reuşit să organizeze poziţii defensive puternice, aliaţii fiind nevoiţi să ducă lupte grele pentru eliminarea acestor pungi de rezistenţă. Forţele poliţiei din insulă, sprijiniţi de cadeţi şi de voluntarii civili au urmărit un detaşament de paraşutişti germani aterizaţi la Kastelli. Regimentul al 8-lea elen şi elemente ale forţelor din insulă au dus lupte pentru eliminarea Batalionului de recunoaştere al 95-lea la Kolimbari şi Paleochora, zona fiind importantă deoarece aici era aşteptată debarcarea forţele de sprijin aliate. Heraklion era apărat de Brigada a 14-a de infanterie britanică, sprijinită un batalion australian şi de trei  batalioane cretane. Grecii duceau lipsă de materiale şi provizii, cea mai mare a lor fiind trimise pe continent la declanşarea invaziei în Peloponez. Cu toate acestea, grecii au luptat cu deosebită abnegaţie. Dacă la începutul atacului germanii au reuşit să străpungă linia defensivă de la Heraklion, cucerind garnizoana grecilor şi docurile portului, ei au fost respinşi în cele din urmă de contraatacurile elenilor. Mai multe unităţi germane au luat ostatici din rândurile populaţiei civile pentru ai folosi ca „scuturi umane”. Germanii au lansat manifeste prin care cereau capitularea imediată şi ameninţau cu represalii dure. A doua zi, Heraklion a fost bombardat puternic, iar unităţile elene s-au retras pe noi poziţii defensive pe drumul spre Knossos. La căderea întunericului, germanii nu reuşiseră să cucerească şi să păstreze niciunul dintre obiectivele propuse. Planul riscant a patru atacuri simultane, care să exploateze la maximum factorul surpriză, a eşuat, fără ca germanii să-şi dea seama care erau cauzele. În seara zilei de 20 mai, germanii de la Maleme au fost îndepărtaţi treptat de aeroport de către neozeelandezii care apărau înălţimea 107, care domina zona. Comandanţii germani au luat hotărârea să atace a doua zi în sectorul Maleme cu toate forţele disponibile. În ciuda faptului că oamenii regelui au trebuit să-şi abandoneze catârii de povară şi că nu erau echipaţi corespunzător pentru o călătorie în munţi, ei au reuşit să ajungă în timp util la punctul de întâlnire pentru evacuare. Aici, grupul regelui s-a întâlnit cu membrii corpului diplomatic englez. Toţi refugiaţii au fost îmbarcaţi pe nava HMS Decoy, fiind debarcaţi în siguranţă în noaptea de 22 iunie în portul Alexandria din Egipt. În momentul în care şi-au dat seama că deţinerea controlului asupra aeroportului Maleme este cheia apărării întregii insule, forţele aliate au organizat un contraatac în regiune cu două batalioane neozeelandeze şi două batalioane de maori în noaptea de 21 – 22 mai. Aliaţii s-au temut de o eventuală debarcare amfibie germană în regiune şi mai multe unităţi nu au participat la contraatac, fiind lăsate să apere plajele, deşi navele Royal Navy erau capabile să interzică orice astfel de tentativă. Contraatacul a fost declanşat noaptea, dar, până în acel moment, paraşutiştii germani reuşiseră să stabilească poziţii defensive puternice, iar proaspăt sosiţii vânători de munte au venit în sprijinul apărării germane. Forţa contraatacului a slăbit treptat, aliaţii nereuşind să reia controlul asupra aeroportului. După eşuarea atacului, forţele aliate s-au retras pe mai multe poziţii succesive spre estul insulei în încercarea de evitare a unei încercuiri. „Forţa C” s-a alăturat „Forţei A1” a viceamiralului Rawling în canalul Kithera. Ambele flotile au fost atacate de aviaţia germană şi au suferit pierderi. Bombele au lovit distrugătoarele Warspite şi Greyhound, iar ultimul s-a scufundat. King a trimis vasele Kandahar şi Kingston să salveze supravieţuitorii de pe Greyhound, în vreme ce crucişătoarele Gloucester şi Fiji au avut sarcina să asigure acoperirea antiaeriană. În condiţiile crizei de muniţie antiaeriană, Gloucester nu şi-a putut îndeplini sarcina, ba mai mult, a fost la rândul lui lovit de bombe de aviaţie. King s-a retras lăsând în urmă vasul avariat, care a pierdut în timpul luptei peste 700 de membri ai echipajului. Forţele de apărare din insulă au fost nevoite să se retragă treptat spre sud, trebuind să facă faţă trupelor germane proaspăt sosite. În această zi, germanii au reuşit să obţină controlul total asupra portului Kastelli, ceea ce le-a permis să debarce mai multe tancuri uşoare. Retragerea generală a brigăzii a fost acoperită de două companii de maori neozeelandezi sub comanda căpitanului Rangi Royal, maori care se distinseseră şi mai devreme în luptele de pe Strade 42. Maori au reuşit să stăvilească atacul german. După ce întregul batalion s-a retras, unităţile de mori au început luptele pentru retragerea propri pe distanţa de 67 km, pierzând doi morţi şi opt răniţi, transportaţi cu toţii de camarazii valizi. Doar un singur detaşament de comando nu a reruşit să se retragă la vreme, fiind izolat de înaintarea germanilor. Ar mai trebui amintit că britanicii au fost învinşi în Creta de militarii trupelor de elită germane care fuseseră la un moment dat prizonierii de război ai Aliaţilor. În timpul luptelor din Olanda, britanicii au reuşit să captureze numeroşi paraşutişti germani, dar nu au fost capabili să evacueze decât 1.200 de prizonieri până la capitularea olandezilor. Astfel, cei mai mulţi paraşutiştilor germani au fost eliberaţi şi au reluat lupta împotriva aliaţilor. Comandanţii aliaţi erau foarte îngrijoraţi de posibilitatea ca germanii să folosească Creta pe post de „trambulină” pentru atacurile împotriva Ciprului sau Egiptului, pentru a veni în sprijinul trupelor germano-italiene care luptau în Libia. Orice ameninţare din această direcţie a dispărut însă odată cu declanşarea războiului împotriva Uniunii Sovietice. Pierderile în rândul trupelor de paraşutişti germani au fost foarte ridicate din punctul de vedere al lui Hitler, iar comandanţii nazişti au trebuit să refacă doctrina trupelor aeropurtate. Victoria greu obţinută în Creta a eliminat posibilitatea folosirii pe scară largă paraşutiştilor în timpul operaţiunilor din Uniunea Sovietică. Folosirea paraşutiştilor în timpul cuceririi Cretei i-a impresionat profund pe comandanţii militari aliaţi. Fără să cunoască amploarea pierderilor germanilor, planificatorii militrari aliaţi au început să depună eforturi importante după luptele din Creta pentru crearea unei largi forţe aeropurtate. Bătălia din Creta nu a întârziat declanşarea Operaţiunii Barbarossa. Data declanşării atacului împotriva Uniunii Sovietice – 22 iunie 1941 – fusese stabilită cu mai multe săptămâni înaintea operaţiunii din Creta, iar directiva lui Hitler care aproba invadarea insulei prevedea clar că Operaţiunea Mercur nu trebuie să afecteze în niciun fel preparativele pentru invadarea URSS. Unităţile destinate Operaţiunii Mercur şi care fuseseră desemnate să participe şi la invadarea Uniunii Sovietice trebuiau transferate în Polonia şi România până la sfârşitul lunii mai. Astfel, transferul Corpului aerian al 8-lea german spre viitorul front din răsăit chiar în timpul luptelor pentru cucerirea Cretei a permis  Royal Navy să evacueze numeroşi soldaţi aliaţi. Pierderea insulei Creta, în mod special ca urmare a incapacităţii britanicilor să recunoască importanţa strategică a aeroporturilor, a fost un duş rece pentru guvernul de la Londra. Ca urmare, Royal Air Force a primit responsabilitatea apărării propriilor baze aeriene împotriva atacurilor terestre şi aeriene. Pentru îndeplinirea acestei noi sarcini a fost creat în februarie 1942 „Regimentuul RAF”. Creta Creta Creta Creta Creta