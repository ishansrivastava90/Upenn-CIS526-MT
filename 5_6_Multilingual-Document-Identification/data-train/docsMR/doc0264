Tunurile sonice sau tunurile antigrindină sunt dispozitive care emit unde sonice spre norii în care se formează grindina în scopul de a opri procesul de formare a particulelor de gheaţă. În intervalul dintre cele două etape se făcuseră progrese în domeniul meteorologiei, ajungându-se la o înţelegere mai bună, chiar dacă incompletă, a procesului de formare a grindinei. Mai important însă, atât în domeniul aviaţiei cât şi în cel al rachetelor se făcuseră progrese astfel încât, spre deosebire de etapa precedentă, existau la îndemâna cercetătorilor şi alte mijloace decât tunurile antigrindină, iar cercetările analizau comparativ toate aceste mijloace. Se constată că în 1975, 58% din experţi nu erau în stare să exprime o părere nici în favoarea nici împotriva tunurilor sonice. Deşi întrebările sondajului nu erau absolut aceleaşi, se poate constata că în ambele sondaje, aproximativ 40% din experţi considerau că tunurile sonice pot reduce căderile de grindină. Sistemele de tunuri sonice sunt realizate de firme mici, care rămân funcţionează pentru o perioadă de câţiva ani şi pe urmă se retrag din afaceri. Asemenea firme nu au resursele pentru a efectua cercetări de anvergură şi nici nu există o continuitate în activitate, noile firme neavând decât rareori posibilitatea de a profita de experienţa celorlalte. Dintre ţările în care s-au produs asemenea  tunuri sonice sunt de menţionat, Canada, Belgia, Spania şi Noua Zeelandă. Cu mici diferenţe toate aceste tunuri au caracteristici similare. Un tun antigrindină modern este un generator de unde de şoc care sunt trimise spre norii în care se formează grindina. Un amestec exploziv de acetilenă şi aer este împins în camera inferioară a maşinii. Unele sisteme utilizează şi oxigen sub presiune pentru a mări efectul explosiv. Prin trecerea bruscă a acestui amestec prin partea strangulată a maşinii până în con, se produce o undă de şoc, care poate fi percepută ca un şuierat puternic. Unda se propagă cu viteza sunetului până la înălţimi de 15.000 m, în norii de deasupra, determinând o disrupere a fazei de creştere a particulelor de grindină. Sistemele Infopower lucrează cu panouri solare de 12 V, fabricanţii susţinând că aceasta permite o protecţie mai bună ţinând seama de descărcările electrice din atmosferă care adeseori însoţesc furtunile care produc grindina. Suprafaţa protejată de o maşină izolată este un cerc cu o rază de aproximativ 500 m, eficienţa protecţiei scăzând pe pe măsură ce creşte depărtarea de amplasamentul instalaţiei. Pentru a proteja zonele învecinate împotriva zgomotului, instalaţiile sunt înconjurate cu baloturi de paie. Zgomotul funcţionării tunurilor nu derajează clădirile cele mai apropiate, care se află la o distanţă de 400 m. Există sisteme controlate prin sisteme radar, care înlocuiesc operarea manuală, ceea ce este de importanţă deosebită pentru zonele în care căderile de grindină au loc noaptea. Nu există dovezi ştiinţifice ale eficienţei tunurilor antigrindină. Criticii sistemului scot în evidenţă faptul că deşi tunetele produc unde de şoc mult mai puternice, ele se produc adesea în aceleaşi furtuni în care cade grindina şi nu împiedică formarea particulelor de grindină. Comparaţia nu este însă total corectă, pentru că tunetele nu au aceeaşi frecvenţă cu cea a undelor trimise de tunurile sonice. În orice caz, pe când majoritatea meteorologilor îşi manifestează scepticismul, numărul fermierilor care cer autorizaţii pentru instalarea unor asemenea instalaţii creşte. De asemenea, majoritatea meteorologilor afirmă că ionizarea produsă de tunurile sonice sunt o pură fantezie. O critică adusă frecvent este cea că undele sonice nu pot distruge particulele de grindină, ceea ce nu este decât o reluare a unor discuţii mai vechi. Critica este corectă, însă toţi producătorii de tunuri atrag atenţia utilizatorilor tocmai asupra acestui fapt, avertizându-i că tunurile sonice trebuie activate înainte de formarea grindinei şi deci cu mult înainte ca furtuna să ajungă deasupra zonei protejate.  Mulţi meteorologi dispută pretenţiile utilizatorilor de tunuri sonice asupra rezultatelor obţinute, arătând, pe bună dreptate, că nu există nicio dovadă că o eventuală reducere a căderilor de grindină s-ar datora tunurilor sonice şi nu unor cauze naturale. Este însă clar că nu pot dovedi nici contrariul. Unii meteorologi arată că. din punct de vedere statistic, furtunile care aduc grindina se produc în cicluri, astfel încât după anumite perioade de activitate mai intensă apar perioade de acalmie. Este uman ca după o succesiune de ani în care au suferit pierderi din cauza grindinei, fermierii să se decidă că trebuie să ia măsuri şi achiziţionează tunurile tocmai înaintea unor perioade de acalmie, pe care o atribuie eficienţei tunurilor. Argumentul nu este însă deloc convingător, pentrucă, deşi fabricanţii de tunuri sonice nu publică date asupra volumului vânzărilor, nu au fost nicăieri arătate variaţii mari în numărul de tunuri instalate de la un an la altul. Aceste critici sunt ştiinţific fundamentate şi nu sunt contestate de fabricanţii de tunuri sonice care recomandă corelarea datelor obţinute de la radarele proprii cu cele ale radarelor altor deţinători de tunuri sonice din proximitate şi cu datele radarelor sistemelor meteorologice naţionale. Dar această critică nu infirmă în niciun fel eficacitatea tunurilor sonice, ci poate fi utilizată ca o justificare a faptului că tunurile sonice nu sunt totdeauna eficiente. Se poate perfect argumenta că, dacă prin radare mai perfecţionate se ajunge la o cunoaştere mai bună a formaţiilor de nori aducători de grindină şi tragerile antigrindină ar putea fi mai eficiente. Astfel, deşi cea mai mare parte a comunităţii meteorologice nu crede în eficienţa tunurilor sonice, ea nici nu a putut prezenta argumente total convingătoare în acest sens. Argumentele meteorologice la nivelul actual ridică dubii. unele poate serioase, dar nu prezintă o certitudine care să condamne fără drept de apel tunurlle sonice. De la început, tunurile antigrindină au fost utilizate aproape exclusiv în agricultură. Ele prezentau interes pentru culturile unde grindina crea pagube mai mari, în particular pentru viticultură şi legumicultură. În Olanda, ele au fost utilizate şi pentru floricultură. Un interes deosebit pentru găsirea unor măsuri eficiente împotriva grindinei l-au arătat toţi agricultorii care aveau sere, unde grindina distrugea nu numai culturile, dar spărgea şi toate geamurile serelor. În România s-au putut constata acest  tip de pagube în anul  2005 la serele de la Popeşti-Leordeni care nu instalaseră niciun sistem antigrindină. Tunurile antigrindină se utilizează de peste 100 de ani. Tot de atâta vreme există controversa dacă ele sunt sau nu eficiente. Majoritatea meteorologilor cosideră că nu din punct de vedere ştiinţific nu există nicio fundamentare a acţiunii lor asupra grindinei şi că nu există nicio dovadă experimentală că ele ar reduce măcar frecvenţa sau intensitatea grindinei. Este însă adevărat că, studiile meteorologice nu au putut demonstra în întregime că tunurile nu au niciun efect. În acelaşi timp, mii de fermieri au fost dispuşi să cheltuiască sume mari pentru achiziţionarea şi exploatarea unor tunuri sonice. Chiar dacă se admite posibilitatea că unii dintre ei au fost naivi şi au fost induşi în eroare de excroci lipsiţi de scrupule, este greu de crezut că poate exista un număr atât de mare de naivi între fermieri, care, lovindu-se de dificultăţi materiale, sunt mai atenţi cu cheltuielile de producţie. În special în ţări mici cu densitate mare a populaţiei cum sunt Belgia şi Olanda, eşecurile unora dintre fermieri ar fi în scurt timp cunoscute de restul producătorilor agricoli, care nu ar repeta aceleaşi greşeli. Astfel controversa care persistă de peste 100 de ani nu a fost rezolvată nici în prezent şi persistă, susţinătorii şi adversarii tunurilor sonice continuând să-şi apere poziţiile.