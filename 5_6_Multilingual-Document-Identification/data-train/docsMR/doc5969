Proverbială este ospitalitatea racovicenilor manifestată faţă de toţi cei care le calcă pragul. O lege nescrisă a satului obligă fiecare persoană în astfel de cazuri "să facă faţă" oricărei împrejurări, să se străduiască să "omenească" musafirii. A nu proceda astfel, echivalează cu "a te face de minune" în sat, a te exclude în mod conştient din rândul oamenilor. De evidenţiat sunt spiritul negustoresc şi sfătoşenia, omniprezente mai ales la vârstnici, izvorâte dintr-o îndelungată experienţă a generaţiilor trecute. În prezent, fii foştilor "scorţari" au schimbat "coarnele plugului" cu maşinile industriale, "heţălele" cailor cu volanele tractoarelor, sapa şi secera cu rigla de calcul, "melinţa" şi "urzoiul" cu calculatorul. Cu foarte rare excepţii, morala locuitorilor a stat la loc de cinste astfel că în cei "şapte ani de acasă", racovicenii au învăţat să deosebească binele de rău, urâtul de frumos, cinstea de ruşine, omenia de ticăloşenie, atât pe "uliţă" cât şi în familie. Aşa se explică de ce satul n-a cunoscut în întreaga sa existenţă fapte de delicvenţă majoră. Pe lângă prelucrarea lemnului, băieşii s-au mai ocupat şi cu cărămidăritul, fiind neîntrecuţi muncitori cu ziua, harnici, cinstiţi şi "curaţi" comparativ cu ceilalţi ţigani. Din rândurile lor s-au recrutat în trecut, "diplaşii" satului, după cum unele băieşiţe au fost "cusătorese" talentate de ii şi cămăşi de sărbătoare, apreciate şi căutate de către toate racovicencele. De menţionat este şi faptul că până în primele decenii ale secolului al XX-lea, băieşii aveau "voivodul" lor, care reprezenta mica lor comunitate în faţa autorităţilor comunale. Aşa stând lucrurile, conchidem că la nivelul cunoştintelor de astăzi, Racoviţa "noastră" nu a fost vatră de roire pentru celelalte Racoviţe din ţară şi, deci, tradiţia orală menţionată mai sus, nu are un suport ştiinţific. Până în primăvara anului 1944, Racoviţa a fost arondată dispensarelor medicale din Avrig sau Tălmaciu, periodic medicii acestora dădeau consultaţii pacienţilor în cabinete improvizate, fie în sălile de clasă a şcolii generale, fie într-o încăpere a Sfatului Popular. Începând cu anul 1965, la parterul clădirii care adăpostea organele puterii locale de stat s-a amenajat un dispensar medical şi o farmacie. În 1981 dispensarul s-a mutat într-o clădire nouă construită din contribuţia racovicenilor. În anul 1992 la acest dispensar s-au acordat un număr de 9944 consultaţii, din care 5823 pentru adulţi şi 4121 pentru copii, de către cinci medici cu studii superioare şi 4 asistente.
