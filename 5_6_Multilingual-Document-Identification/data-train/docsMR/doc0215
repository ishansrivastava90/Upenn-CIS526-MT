მდებარეობს დასავლეთ გალილში, ჩრდილოეთით 20 კმ–ს დაშორებით კარმიელიდან, სამხრეთით 20 კმ–ს დაშორებით ნაგარიადან და 20 კმ ხაიფიდან. შერეულ მუსლიმანურ–ქრისტიანულ სოფელ თარშიხას მრავალსაუკუნოვანი ისტორია აქვს, სოფლის ტერიტორიაზე ნაპოვნია ქრისტიანული სამარხები, მე–4 საუკუნით დათარიღებული. თარშიხა ასევე მოიხსენიება ჯვაროსნების მიერ მე12–13 საუკუნეებში. მაალოთი არის ივრიული ქალაქი რომელიც დაარსებულ იქნა 1957 წელს, პირველი მოსახლეები აქ მაროკოდან და რუმინეთიდან გადმოვიდნენ. მაალოთ–თარშიხას მოსახლეობა 22000 ადამიანს შეადგენს. ქალაქი ხმელთაშუა ზღვის სანაპიროდან 20 კმ–ის დაშორებით მდებარეობს, გორაკბორცვიან ადგილებში, ზღვის დონიდან 600 მეტრის სიმაღლეზე. კლიმატი მშრალი და ნელთბილია. ქალაქის ახლოს ციხე–სიმაგრეა სახელად მონფორტი, რომელიც ჯვაროსნებმა ააგეს. ქალაქი ცნობილია თავისი ქანდაკებების ფესტივალით, რომელიც ყოველწლიურად ხელოვნების ტბასთან იმართება. შემდეგში ეს ქანდაკებები ამშვენებენ ქალაქის ქუჩების კეთილმოწყობას. მაალოთს ხანდახან გალილის შვეიცარიას უწოდებენ, მისი მთიანი ლანდშაფტისა და სუფთა ჰაერის გამო. ქალაქში ქუჩებზე ვერსად ვერ შეხვდებით შუქნიშანს. განვითარების ქალად წოდებულ მაალოთ–თარშიხას, თავისი არც ისე დიდი სამრეწველო ზონა გააჩნია, სადაც ძირითადად ქალაქის მოსახლეობაა დასაქმებული, აქ ასევე შეხვდებით 1980 წელს აშენებულ სამეცნიერო სამრეწველო საწარმოს.