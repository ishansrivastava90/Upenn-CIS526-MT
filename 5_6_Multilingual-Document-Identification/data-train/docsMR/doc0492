No ano 1927 María rematou a carreira de Filosofía e catro anos despois, en 1931, foi profesora, ata o ano 1936, na Cátedra de Metafísica na Universidad Central de Madrid. O 14 de setembro de 1936 casou co historiador Alfonso Rodríguez Aldave e pouco despois marcharon para Chile onde Alfonso foi nomeado secretario da Embaixada da República. O regreso a España produciuse en 1937. Pouco despois Alfonso ingresou no exército e defendeu a República, participando como Conselleiro de Propaganda e Conselleiro Nacional da Infancia Evacuada. Entre 1943 e 1944 impartiu cursos no Departamento de Estudos Hispánicos da Universidade de San Xoán de Puerto Rico e da Asociación de Mulleres Graduadas. No 1964 instalouse na vella casa de La Piéce, xunto ao monte do "Xura Francés" lugar onde escribirá o seu libro Claros del bosque. A través da Revista de Occidente, en febreiro de 1966, empézase a recoñecer en España a súa obra. En 1980 trasladouse a Xenebra e neste mesmo ano foi nomeada Filla Adoptiva do Principado de Asturias, sendo este o seu primeiro recoñecemento oficial. O 20 de novembro de 1984 María Zambrano volveu a España e instalouse en Madrid. Nesta última etapa a súa actividade intelectual será incansábel, e noméana Filla Predilecta de Andalucía o 28 de febreiro do 1985. Finalmente o 6 de febreiro de 1991, María morreu en Madrid, e foi enterrada no seu pobo natal. María Zambrano emprega a tradición filosófica occidental recibida por estes mestres do pensamento e a palabra. A filosofía existencial, fenomenoloxía e vitalista sobre todo, aínda que as súas preferencias foran cara os gregos Platino e Spinoza. Pero non só debe ós filósofos a súa forma de pensar senon tamén a autores que pertencen ó ámbito da psicoloxía, mística e a antropoloxía da relixión. Considerar a María Zambrano como autora "tradicional" farase con precaución porque non hai constancia de que seguise algún tipo de práctica especial, aínda que se consideraba cristiá. Zambrano seguiu fiel a razón indagadora da filosofía occidental herdada dos gregos. Seguiu un camiño aprendido só en parte e cuxa práctica consistía no propio camiñar coa conciencia desperta, atenta os sons dos pasos. A razón-poética é unha maneira de poñer en práctica a razón vital. María Zambrano é a precursora deste "pensamento débil" Zambrano pensa que para tratar coa realidade hai que facelo en forma de delirio, é dicir, que o home se sente mirado sen ver. A realidade preséntase completamente oculta en sí mesma e o home ten capacidade ó seu arredor aínda que non así mesmo. O temor e a esperanza son dous estados propios do delirio, consecuencia da persecución e da desgracia dese "algo ou alguén" que mira sen ser visto. Zambrano pregúntase porque algo se ignora. A ignorancia é a falta de coñecemento e de ser. Non obstante a nada,padecida como ausencia é nada de algo. A partires desa nada o home teríase que formar así mesmo como ser, un ser histórico. A partir de aquí iníciase o longo proceso da creación da persoa. Loita contra o racionalismo para a compresión da realidade. Zambrano di que o racionalismo é expresión da vontade de ser. A realidade debe ser transparente á razón. O que lle preocupa Zambrano é humanizar a historia e a vida persoal lograr que a razón se converta en instrumento adecuado para coñecer a realidade para iso o coñecemento dunha realidade necesita unha fenomenoloxía do tempo na vida humana. Zambrano, María Zambrano, María Zambrano, María