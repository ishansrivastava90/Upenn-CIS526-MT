Su Vivienne Westwood McLaren'as turi sūnų Joseph Ferdinand Corré, kuris dar žinomas kaip apatinių rūbų kolekcijos Agent Provocateur bendraautorius. Vivienne Westwood iki šiol yra parduotuvės Kings Roud'e savininkė. 1977 m. gegužės mėn., karalienės Elizbeth II sidabrinio jubiliejaus proga, grupė išleido prieštaringai įvertintą, antrąjį savo singlą „God Save the Queen“. McLaren'as suorganizavo singlo pristatymą plaukiant laivu Temzės upe, šalia parlamento rūmų. Laivą apsupo policiją ir McLaren'as buvo areštuotas, tačiau tai tik padėjo grupei pritraukti dar didesnį publikos dėmesį. 1989 m. McLaren'as išleido funk / disco / vogue stilių įtakotą albumą „Waltz Darling“, į kurį įtraukė kai kuriuos savo ankstesnio albumo elementus, t. y. deklamavimas, styginių instrumentų ir elektroninės muzikos sintezė, be to praturtino kompozicijas tokių žinomų muzikantų kaip Bootsy Collins ir Jeff Beck dalyvavimu. Albumas buvo orientuotas į JAV rinką, bet tokie singlai kaip „Waltz Darling“ ir „Something's Jumpin' in Your Shirt“ pasiekė Europos radijo top-20. 1992 m. McLaren'as bendradarbiavo kuriant dainą „Carry On Columbus“ meniniam to paties pavadinimo filmui. 1994 m. įrašė koncepcinį albumą „Paris“ su tokiomis prancūzų žvaigždėmis kaip Catherine Deneuve and Françoise Hardy. 1998 m. McLaren'as kartu su hiphopo atlikėjais remiksuotą ir išleistą 12 colių albumu. Soliniai McLaren'o darbai, ypač iš albumo „Duck Rock“, taip pat buvo nekartą atliekami kitų. 1999 m. grupės „Dope Smugglaz“ atliekama „Double Dutch“ pasiekė UK top 20. 1997 m. Eminem'as išleido dainą „Without Me“, su „Buffalo Gals“ ištraukomis. 2007 m. McLaren'o daina „World's Famous“ buvo panaudota R&B daininikės Amerie jos dainoje „Some Like It“. McLaren'as buvo vienas iš 2006 m. Kanų kino festivalyje pristatyto filmo „Fast Food Nation“ prodiuserių. 2006 m. „BBC Radio 2“ eteryje McLaren'as pristatė seriją dokumentinių muzikinių pasakojimų pavadinimu „Malcolm McLaren's Musical Map of London“. 2007 m. ši serija buvo tęsiama pavadinimu „Malcolm McLaren's Life and Times in L.A.“. McLaren'as taip pat dalyvavo realybės šou „The Baron“ turėjusiame pasirodyti ITV eteryje 2007 m. rugpjūtį, tačiau dėl vieno iš dalyvių mirties transliacijos prasidėjo tik 2008 balandį. 2007 m. buvo anonsuojamas ir jo dalyvavimas septintoje realybės šou „I'm a Celebrity... Get Me Out of Here!“ serijoje, kuri turėjo būti filmuojama Australijoje, tačiau sutartą skrydžio dieną jis nepasirodė ir buvo pakeistas kita įžimybe – Katie Hopkins. Ta proga McLaren'as pareiškė kad visa tai buvo netikra ir jis neturėjęs laiko ir nepažįstąs kitų šou dalyvaujančių įžymybių.
