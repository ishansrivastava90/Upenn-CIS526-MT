Tony odlazi u Carmineom Lupertazijem i Johnnyjem Sackom. Oni zahtijevaju 40% od njegova posla s Uredom za građenje i urbani razvoj budući da je povezan s vijećnikom Zellmanom, koji je na platnoj listi obje obitelji pa bi se tako svaki profit dobijen od korištenja Zellmana trebao podijeliti, iako ne podjednako nego pošteno. Carmine komentira, "Jebeni Ralph... gdje je tvoj glavni čovjek na ovome? Propustio je ovotjednu isplatu." Tony odvraća s iskrivljenim smiješkom, "Nadao sam se da bi ti to meni mogao reći." Tony nakon toga odbija zahtjev, ustaje se i odlazi. Carmine i Johnny se pogledaju sa zbunjenim izrazima na licima. Tony na povratku naziva Johnnyja na mobitel ponudivši mu 5,5%, o čemu Carmine odbija razgovarati. Carmine umjesto toga pošalje Joeyja Peepsa da napadne Tonyjeva procjenitelja. Ovaj sa sobom uzima suradnika Anthonyja, s kojim sutra uhvati "Vica Procjenitelja". Johnny se kasnije sastaje s Pauliejem i sugerira kako je potrebna promjena u vodstvu. Paulie odmah istakne sebe, podsjetivši Johnnyja na svoje dobre odnose s New Yorkom. Johnny ga uvjerava kako će ga Carmine imati na umu. Tony posjećuje Juniora kako bi razgovarao o utjecaju na porotnika u njegovu suđenju, ali se Junior doima smeteno te izgleda neuredno. Čak je zaboravio obrisati pjenu za brijanje s lica, što navede Tonyja da mu je obriše kao djetetu. Junior za to okrivi lošu rasvjetu u kupaonici. Branka Libinsk i Junior ne slažu se najbolje. Tony se kasnije sastaje sa Silviom, Vitom Spataforeom i Pauliejem kako bi razgovarao o procjeniteljevu nestanku i napadu na njega. Little Carminea Lupertazzija na Floridi preko njihova starog prijatelja Beansieja Gaete. "Vic Procjenitelj" kasnije opet biva pretučen - ovaj put od strane Vita i Dogsyja iz obitelji Soprano. Na nedjeljnoj večeri kod Sopranovih, De Angelisovi i Baccalierijevi uživaju u Janiceinu kuhanju. Nakon večere, A.J. odlazi u svoju sobu sa svojom djevojkom Devin, ali Carmela inzistira da zabavi Bobbyja Jr. i Sophiu Baccalieri. A.J. izvlači igru Ouija, što se pretvara u lažnu seansu koja prestraši Bobbyjevu djecu. Tony prima poziv od Beansieja koji potvrđuje putovanje. Kasnije razgovara sa Silviom i kaže mu kako sumnja da Paulie odaje Johnnyju informacije o njihovu poslu. Zamoli Silvia da Paulieju ne spominje put u Miami. Svetlana naziva Tonyja kako bi mu zahvalila što joj je poslao jedan svojih broševa u obliku konjske potkove. Tony se čini odlučan u namjeri da nastavi vezu, ali Svetlana ga grubo prekine i spusti slušalicu. Na terapiji, Tony kaže dr. Melfi kako je slomio Svetlani srce. Kasnije priznaje kako je bilo obrnuto. Za manjak napretka u svojoj terapiji okrivi to što ga je Svetlana nazvala "teškim za uzdržavanje". Tony opet kaže dr. Melfi kako želi napustiti terapiju, ali ona inzistira kako bi konačno mogli ostvariti napredak sada kada su njegovi simptomi pod kontrolom, ali Tony odlučuje kako joj je isteklo vrijeme. Tony nježno poljubi dr. Melfi u obraz i prije odlaska joj zahvali što mu je tri godine spašavala život. Dr. Melfi kasnije naziva svoga terapeuta, dr. Kupferberga, i ostavlja mu poruku da pogodi tko više nije njezin pacijent, dodavši "calling all cars" zbog novosti. Na Juniorovu suđenju, sudac odbaci zahtjev odvjetnika Melvoina za prekidom suđenja zbog Juniorove ozljede glave i "senilnosti" jer su sudski psihijatri prozreli Juniorovu glumu, što je ironično jer se čini kako Juniorova senilnost postaje prava bolest. Bobby uvjerava Juniora da će doći do porotnika. Bobby i Janice se posvađaju u trgovačkom centru zbog Bobbyjeve stalne nevoljkosti da zaboravi svoju pokojnu suprugu. Janice kasnije iskoristi internetski chat program kako bi zavarala i potajno usmjerila Bobbyjevu djecu na igru Ouija u njihovoj kući. Nakon što Bobby dolazi kući, njegova su djeca prestravljena te on naziva Janice da mu pomogne. Ona mu kaže kako ih je ranije tog dana čula kako igraju igru, ali se nije htjela miješati zbog njihove svađe. Janice iskoristi iskonstruiranu situaciju s djecom kao razlog da Bobby treba nastaviti sa životom i ponovno mu kaže da pojede posljednji ziti svoje supruge. Bobby pristaje dok mu se suza spušta niz lice. Tony stiže u Miami i sastaje se s Beansiejem. Kasnije se u restoranu sastaju s Little Carmineom. Carmine pristane otputovati kući i razgovarati sa svojim ocem te se čini odlučnim krivnju prebaciti na Johnnyja. Tony spominje kako je Carmine pokušao doći do Mauricea Tiffena kako bi procjena poskočila.