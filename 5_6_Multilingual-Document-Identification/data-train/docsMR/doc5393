Kenderaan tempur berperisai kegunaan am yang berjaya sering kali bertindak sebagai asas kepada keseluruhan keluarga kenderaan khusus, contohnya M113 dan pengangkut berunut MT-LB dan AFV beroda, Mowag Piranha. Kereta kebal adalah sejenis kenderaan tempur berperisai yang mampu beroperasi di semua permukaan bumi dengan peranan utamanya bagi menyerang pasukan musuh dengan menggunakan tembakan langsung di dalam tugas serbuan hadapan. Meskipun beberapa konfigurasi telah dicuba, terutamanya pada hari-hari ujian awal dalam pembangunan kereta kebal, satu rekabentuk standard dan matang akhirnya menghasilkan satu corak yang diterima umum. Sesebuah kereta kebal memiliki meriam artileri utama pada turet yang boleh berputar sepenuhnya dan dipasang di atas kerangka automatif berunut, serta pelbagai jenis mesingan. Kereta berperisai ketenteraan merupakan sejenis kenderaan beroda berperisai, lebih ringan berbanding kenderaan ketenteraan berperisai yang lain, dilengkapi dengan perisai dan/ atau senjata pertahanan diri bagi melindungi krewnya. Kenderaan ketenteraan beroda berbilang gandar yang lain boleh jadi agak besar dan sebenarnya lebih superior berbanding beberapa kenderaan berunut yang lebih kecil dari segi perisai dan persenjataan. IFV moden merupakan sejenis pengangkut yang dipersenjatai secukupnya dan membenarkan infantri di dalamnya bertempur dari dalam. Ia berbeza dengan APC terawal berdasarkan persenjataan beratnya yang membolehkan IFV memberi bantuan tembakan terus semasa serbuan, tapak tembakan membolehkan infantri untuk menembak senjata persendirian apabila terpasang dan perisai yang dipertingkatkan. IFV juga biasanya dilengkapi dengan selaras meriam automatik berkaliber 20mm atau lebih, dan kemungkinan dengan runut, akan tetapi kenderaan jenis beroda mungkin terdapat di dalam kategori ini. Pemusnah kereta kebal bermeriam telah banyak mengambil alih peranan kereta kebal kegunaan am dan pelancar peluru berpandu anti kereta kebal sejak Perang Dunia II, dengan pengangkut ATGM berperisai ringan digunakan untuk menambah keupayaan anti kereta kebal jarak jauh, dan mengantikan kereta kebal di dalam pasukan kecil dan udara. Beberapa meriam gerak sendiri digunakan dalam bentuk artileri menyerupai meriam howitzer tunda tradisional dan juga terletak di bawah perincian kelas artileri gerak sendiri, tetapi dua istilah ini tidak sama dan ia bukan merupakan sub-kumpulan atau pengkhususan bagi yang satu lagi. Tankette merupakan sebuah kenderaan tempur berperisai kecil yang mempunyai krew seramai satu atau dua orang. Sama seperti sebuah kereta kebal, ia bertujuan untuk memberi sokongan infantri atau pengawasan. Kebanyakannya tidak memiliki turet dan dilengkapi dengan satu atau dua laras mesingan, atau kadang kala dengan meriam berat atau pelancar bom. Tankette dikeluarkan sekitar tahun 1930 sehingga 1941, akan tetapi konsep ini kemudian ditolak disebabkan kegunaannya yang terhad dan mudah terdedah kepada senjata anti kereta kebal. Peranannya kemudian diambil alih oleh kereta berperisai. Satu rekabentuk klasik adalah tankette Carden Loyd buatan Britainâ€”diikuti dengan banyak model-model selepasnya. Jepun banyak menggunakan tankette, menghasilkan beberapa rekabentuk, yang mana mereka dapati sangat berguna di dalam peperangan hutan. Tankette lain termasuk pengangkut Universal buatan Britain dan TKS buatan Poland.
