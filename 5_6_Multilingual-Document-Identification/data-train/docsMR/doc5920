A principal peculiaridade da illa Vaigach débese principalmente ao feito de que durante moitos séculos foi a illa sacra dos nenet, á que chamaban «Hebidya Ya», que significa «Terra Santa». De acordo ás súas lendas, era a morada dos seus deuses. Pastores de renos e cazadores visitaban anualmente a illa para facer sacrificios aos poderosos deuses e orar para pedir protección fronte aos inimigos e boa sorte na caza. A illa Vaigach está formada principalmente por lousa arxilosa, areniscas e calcarias. A illa está composta principalmente por pedra calcaria, e a súa elevación sobre o nivel do mar é xeolóxicamente recente. Retortas cristas rochosas corren en xeral ao longo da súa lonxitude e a costa ten cantiis baixos nalgúns lugares. As rocas están moi fracturadas polo xeo, pero probablemente polo xeo mariño máis que polo dos glaciares. Na illa atópanse os asentamentos de Vaigach, Dolgaya Guba e Varnek. Herbas, brións e plantas con flores árticas son abundantes, pero non hai árbores fóra de ocasionais salgueiros ananos. Os raposos e os lemmings pódense ver de cando en vez. Aínda que non hai moitos animais na illa, as aves se que son moi numerosas, con gran variedade de patos, zancudas, etc que son frecuentes en pantanos e lagos. O nome da illa tradúcese dos nenet como «terra de aluvión». Ata o século XIX, a illa foi un importante santuario da tribo nenet. Houbo ídolos de madeira policefálicos, pintados co sangue de animais sacros, principalmente o reno. Algunhas das súas piras de sacrificio, que consisten en redes de deriva de madeira, cornos de veado e cranios de osos e cervos, foron observados polos viaxeiros. A pesar do seu conversión ao cristianismo, os nenet seguen considerando estas piras con superstición. A principal peculiaridade da illa Vaigach débese principalmente ao feito de que durante moitos séculos foi a illa sacra dos nenet, á que chamaban «Hebidya Ya», que significa «Terra Santa». De acordo ás súas lendas, era a morada dos seus deuses. Pastores de renos e cazadores visitaban anualmente a illa para facer sacrificios aos deuses poderosos e orar para pedir protección fronte aos inimigos e boa sorte na caza. Cada verán, os nenet visitaban a illa para facer sacrificios rituais. Tiveron que cruzar o estreito de Yugorsky en fráxiles embarcacións ou simplemente en zorras tiradas por renos, nunha travesía bastante complicada debido aos témpanos de xeo e ás fortes mareas e correntes, ata a mediados do verán. O capitán inglés Steven Barrow chegou á illa en 1556, e o navegante holandés Willem Barents avistou as súas costas 40 anos máis tarde. Barents menciona que os ídolos de Vaigach tiñan manchados de sangue os ollos e a boca, como alimento que os nenets dábanlles co sangue dos renos sacrificados. O ídolo de Hodako -un bloque de pedra parecido a unha figura humana cunha cabeza apuntada- está montado na parte setentrional de Vaigach, no cabo Bolvansky Nos. Hodako era a nai da Terra e a patroa da caza. Durante a época soviética a maioría dos singulares monumentos relixiosos neste "baluarte de escurantismo" foron destruídos e as visitas prohibidas. Foi construído un gulag na parte sudoccidental de Vaigach, na baía Lyamchin. Os presos extraían alí mineral de zinc.
