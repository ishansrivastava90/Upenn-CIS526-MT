9) tiriamųjų vaistų gamyba ir importas. Farmakotechniko profesinė kvalifikacija suteikiama asmenims, aukštojoje mokykloje baigusiems neuniversitetines studijas pagal farmakotechniko studijų programą. Farmakotechniko mokymosi trukmė, įskaitant mokymąsi bendrojo lavinimo mokykloje ir aukštojo mokslo įstaigoje, rengiančioje farmacijos specialistus, turi būti ne mažesnė kaip 13 metų. Lietuvos Respublikoje galioja Lietuvos Respublikos aukštesniųjų ir aukštųjų mokyklų išduoti farmacijos studijų diplomai bei Vyriausybės įgaliotos institucijos nustatyta tvarka pripažinti kitose valstybėse išduoti farmacijos studijų diplomai, sertifikatai ir oficialūs kvalifikacijos pažymėjimai apie įgytą farmacinį išsilavinimą, jeigu jie atitinka Europos Sąjungoje galiojančius minimalius farmacijos studijų programų vaistininkams reikalavimus. Vaistininkai ir farmakotechnikai turi teisę verstis savarankiška farmacine praktika tik turėdami Vyriausybės įgaliotos institucijos nustatyta tvarka išduotą licenciją fiziniams asmenims verstis farmacine praktika. Farmacijos specialistas, neturintis licencijos, turi teisę verstis farmacine praktika tik kito farmacijos specialisto, turinčio licenciją, priežiūroje. Farmacijos specialistams išduodamų licencijų fiziniams asmenims verstis farmacine praktika rūšis nustato Vyriausybės įgaliota institucija. 8) farmacinių atliekų tvarkymo licencija, išskyrus šalinimą. Vaistinių preparatų gamybos licencija yra privaloma, kai vykdoma visa ar dalinė gamyba arba įvairūs procesai, susiję su fasavimu, pakavimu ar ženklinimu. Ši licencija privaloma ir tais atvejais, kai gaminami vaistai yra skirti tik eksportui. Licencija suteikia teisę platinti šios licencijos turėtojo pagamintus vaistus. Veikliųjų vaistinių medžiagų gamyba, importu, platinimu galima verstis tik gavus atitinkamas  licencijas. Vaistinių preparatų gamybos licencijos nereikalaujama vaistų ruošimui, fasavimui, pakavimui ir ženklinimui, jei šiuos procesus atlieka gamybinės vaistinės ir šie vaistai skirti tik galutiniam vartotojui, taip pat sveikatos priežiūros įstaigoms, turinčioms licenciją veiklai su jonizuojančiosios spinduliuotės šaltiniais. Vyriausybės nustatyta tvarka licencijos galiojimas sustabdomas ar panaikinamas, jei nesilaikoma  nustatytų reikalavimų. Vaistinių preparatų gamybos licencijos galiojimas sustabdomas ar panaikinamas tam tikrai vaistų grupei ar visiems vaistams.