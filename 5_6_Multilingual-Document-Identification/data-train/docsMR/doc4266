Abraham de Moivre rođen je u mjestu Vitry, Champagne 26. svibnja 1667. godine. Njegov otac Daniel de Moivre bio je kirurg i premda pripadnik srednje klase, vjerovao je u sve vrijednosti naobrazbe. Premda su mu roditelji bili protestanti, najprije je pohađao katoličku školu Kršćanske braće u Vitry-u. Kada je navršio 11 godina, njegovi roditelji su ga poslali u Protestantsku Akademiju u Sedanu gdje je proveo četiri godine studirajući grčki jezik. Protestantska Akademija je, međutim, prisilom zatvorena 1682. godine i de Moivre se upisao na studij logike u Saumar-u koji je pohađao dvije godine. Premda matematika nije bila predmetom studija, de Moivre je samostalno pročitao nekoliko matematičkih radova uključivši i “Elements de mathematiques” koje je napisao Father Prestet te raspravu o igrama ovisnima o vjerojatnosti “De Ratiociniis in Ludo Aleae” od Christiaana Huygensa. Na studij fizike u Pariz kreće 1684. godine gdje po prvi puta dobiva formalno matematičko obrazovanje kroz privatnu poduku kod Jacquesa Ozanama. Uslijed pojačanih vjerskih progona, de Moivre odlazi u školu Prieure de Saint-Martin gdje su djeca protestanata bila slana od strane vlasti u namjeri preobraćenja na katoličanstvo. Premda je prema arhivima škole de Moivre napustio školu 1688. godine, de Moivre i njegov brat su se već godinu dana ranije predstavili kao progonjeni hugenoti u Londonu u Engleskoj. U vrijeme kada je stigao u London, de Moivre je već bio sposoban matematičar s dobrim poznavanjem brojnih standardnih matematičkih zapisa. Da bi preživio, de Moivre podučava matematiku u kućama učenika i u kavanama širom Londona. De Moivre nastavlja studij matematike nakon što je vidio Newtonovu novoizdanu “Philosophiæ Naturalis Principia Mathematica”. Nakon što je pregledao knjigu de Moivre je odmah shvatio da su sadržaji knjige daleko dublji od onih koje je do tada studirao i odlučio je knjigu pročitati i shvatiti je u cijelosti. Kako je podučavao na međusobno i udaljenijim lokacijama, de Moivre je imao malo vremena za proučavanje knjige te je često trgao stranice iz knjige i čitao ih između dviju lekcija. Uskoro je de Moivre toliko dobro poznavao materiju iznesenu u knjizi da mu je i sam Newton upućivao zainteresirane za neko objašnjenje. Do 1692. godine de Moivre se sprijateljuje s Edmondom Halleyem te uskoro i sa samim Isaacom Newtonom. Halley proslijeđuje 1695. godine de Moivreov prvi matematički rad Kraljevskom Društvu koji je objavljen iste godine. Uskoro de Moivre poopćuje poznati Newtonov Binomni Teorem u Multinomni Teorem te postaje članom Kraljevskog Društva. Nekon primitka u članstvo, Halley ga ohrabruje da svoju pažnju skrene prema astronomiji. De Moivre je 1705. godine intuitivno otkrio formulu za centripetalnu silu kod eliptične putanje planeta koju je kasnije dokazao Johann Bernoulli 1710. godine. Unatoč tim uspjesima de Moivre nije dobio mjesto na katedri za matematiku na sveučilištu koje bi mu omogućilo financijsku samostalnost. De Moivre je 1712. godine imenovan u komisuju sazvanu od strane Kraljevskog Društva, a u kojoj su bili i MM. Arbuthnot, Hill, Halley, Jones, Machin, Burnet, Robarts, Bonet, Aston i Taylor da se pomogne riješiti spor između Newtona i Leibniza vezano za otkriće diferencijalnog i integralnog računa. De Moivre je nastavio proučavati područje vjerojatnosti i matematiku sve do svoje smrti 1754. godine i izvjestan broj dodatnih radova objavljen je tek nakon njegove smrti. Najozbiljnije se vjeruje da je točno predvidio dan svoje smrti. Utvrdivši da svaki dan spava 15 munuta duže, de Moivre je pretpostavio da će umrijeti onog dana kada će spavati cijelih 24 sata na dan. Jednostavnim računom došao je do nadnevka od 27. studenog 1754. godine i zaista je umro na taj dan. De Moivre je u svojim istraživanjima kročio novim putevima u matematici razvijajući analitičku geometriju i teoriju vjerojatnosti te razvijajući radove svojih prethodnika naročito Christiaana Huygesa i nekoliko članova poznate matematičke obitelji Bernoulli. Izraz često sretan u teoriji vjerojatnosti je n!, no u to vrijeme izračunavanje n! za velike n bio je dugotrajan postupak. De Moivre 1733. godine predlaže formulu za približan iznos kao