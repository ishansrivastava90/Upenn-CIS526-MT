Pandurii este clubul de fotbal principal al oraşului 2006-2007, deşi a retrogradat, a recâştigat un loc în Liga I la masa verde, în dauna echipei Sportul Studenţesc. Echipa este sponsorizată de către Societatea Naţională a Lignitului Oltenia. Prima echipă de fotbal a oraşului Târgu Jiu a fost Gorjul Târgu Jiu care a participat în sezonul 1946-1947 al Diviziei C. În paralel exista şi formaţia Flacăra Târgu Jiu care a evoluat la finalul anilor 1950 tot în Divizia C. Poate această stare de fapt ar mai fi continuat mult şi bine dacă nu s-ar fi ivit un grup de tineri entuziaşti, dornici ca prin fotbal să scoată oraşul din anonimat. Unul dintre ei era Constantin Geolgău, antrenorul, impiegat de mişcare la Gara CFR Târgu Jiu, care jucase fotbal de performanţă la cunoscutele divizionare Vagonul Arad şi Astra Arad, jucătorii erau proaspăt absolvenţi de facultate, cu reale calităţi de profesionişti în meseria lor. Printre ei s-au aflat Saşa Ciubotenco, Sandu Vilău, Mitică Condescu, Mişu Vâlceanu, Bodola, Cornel Pacoste – viitorul prim-viceprim-ministru al României, Lucaci, Nelu Sandu, D. Rustoiu, Mişu Blaj, N. Boboc, Constantin Cernăianu – marele antrenor al Universităţii Craiova de mai apoi şi al echipei naţionale sau Grigore Şerbănescu, binecunoscutul doctor «Griguţ» de mai târziu al gorjenilor. Pe lângă Flacăra, emblema fotbalistică a Târgu Jiului de atunci, divizionară C între anii 1957-1959, ia fiinţă în scurtă vreme Flamura Târgu Jiu, având ca vedete pe Urban, Ciort, Găvan, şi Sănătatea Târgu Jiu, echipe ce reprezentau Fabrica de Confecţii şi Sectorul Sanitar al Gorjului. Anii s-au scurs unul după altul, iar marea performanţă, respectiv promovarea unei echipe în categoria «B» - pe atunci, între anii 1959-1963, nu există divizia «C» - nu s-a produs aşa cum se aşteptau nenumăraţii suporteri ai celor trei echipe amintite mai înainte. De aceea, maestrul Geolgău, devenit între timp antrenor de categoria întâi ca şef de promoţie, n-a stat prea mult pe gânduri şi a format în 1960 CIL Târgu Jiu, o echipă nouă, reprezentând marele Combinat de Prelucrare a Lemnului Târgu Jiu. Printre componenţii de atunci s-au numărat Grama, gorjean venit de la Dacia Orăştie, Simos, Chiţu, de la Turnu-Măgurele, Niculescu, Drăgan, Cernătoiu, Stere, Năstase, Dorobanţu, Mazilu, Chitimia, Serghie, Paraschiv ş.a. Cum era şi normal, cu un lot foarte tânăr şi valoros, în acel sezon, 1960 – 1961, CIL Târgu Jiu a defilat prin seria întâi, reuşind să termine pe primul loc în clasament, fapt ce i-a dat dreptul să participe la barajul pentru promovarea în categoria «B» cu câştigătoarea seriei a doua, Dinamo Craiova. Barajul a fost pierdut la mare luptă, 2–3 la Craiova – după ce gorjenii la pauză cu 2–0 şi 1–2, la Târgu Jiu, dar obiectivul de a avea o echipă de performanţă n-a încetat niciodată să dispară! Cu o formaţie tânără şi ambiţioasă, având la timonă pe fostul mare internaţional Titus Ozon, PANDURII au fost încă de la începutul campionatului favoriţii ocupării locului întâi. Într-un final tensionat, după o luptă acerbă cu rivalii de la CSM Drobeta Turnu-Severin, s-a reuşit promovarea pentru prima dată în divizia «B», un vis realizat după mai bine de 15 ani de aşteptare a gorjenilor. Totuşi, parcă adevăratul vis a început să prindă contur în urma cu câţiva ani, când la insistenţele lui Traian Predulescu, ing. Ion Vulpe a scos din mocirla fotbalul gorjean. Într-un moment în care Pandurii Târgu-Jiu nici nu mai exista, Ion Vulpe împreună cu Mihai Stelescu şi Traian Predulescu au reuşit să puna bazele unui club competitiv. Departe de echipă nu a stat nici Bebe Tambu, care a reuşit să schimbe imaginea acestui club. Un Gabi Zahiu, un Titi Balaci, un Huza, un Moroşanu, un Virgil Voinea, Litoiu, Lucian Malaele, Rodin Voinea sau Cătălin Trofin sunt nume care şi-au pus amprenta în bine asupra fotbalului gorjean. Pandurii