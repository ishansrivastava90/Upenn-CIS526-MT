La McCormick è stato un produttore di macchine agricole. La sua lunga storia è caratterizzata da alti e bassi fino a scomparire dal mercato nel Argo tramite la sua consociata Landini. Inizialmente la società produceva solo macchine per tagliare il frumento, e siccome era una macchina molto pratica e funzionale era in grado di mietere in un giorno tanto quanto trenta operai rivoluzionando il lavoro agricolo. Nel 1866 fu adottato per la prima volta il colore vermiglio che da allora caratterizzerà la produzione della Casa. La McCormick, Ogden & CO. riusci a produrre 130 falciatrici al giorno, un primato mondiale, e nel 1871 passa a 250 macchine al giorno grazie al costante miglioramento del prodotto e ad azioni promozionali uniche. McCormick riuscì ad esporre i suoi macchinari a Londra, Parigi, Vienna e a Melbourne arrivando a fine anni '70 a esportare circa 50 mila macchine l'anno in tutti i paesi del mondo. Cyrus Hall McCormick morì nel 1884, quando in Italia nasceva a Fabbrico la OLF acronimo di Officine Landini Fabbrico, che oggi è la proprietaria della nuova McCormick. Quando morì McCormick non aveva mai prodotto nessun trattore. Nel 1902 la McCormick, Ogden & CO., diventa solo McCormick si unì a un'altra grande azienda americana, la Deering dando vita alla International Harvester Company. La nuova compagnia non produceva ancora trattori. Nel 1924 venne prodotto il nuovo Farmall Regular in varie versioni, sostituito nel 1932 dal nuovo Farmall F20 e Farmall F12, a sua volta sostituito nel 1934 dal Farmall W12. Dopo la Seconda Guerra Mondiale, la gamma dei modelli della International Harvester è stata notevolmente ampliata. Oltre alla sede di Chicago, vi furono le fabbriche dislocate in Gran Bretagna, Germania, Francia, Australia e in altri paesi. Nel 1941 venne prodotto il McCormick WD9. Nel 1947 venne lanciato il piccolo Farmall Cub da 9CV e 960cc, il McCormick BWD6 e il McCormick BM. Nel 1949 esce dalla nuova fabbrica di Doncaster, in Inghilterra, il nuovo trattore McCormick-Farmall Modello M. Nei primi anni '50 vennero lanciati i trattori McCormick B450, McCormick Super WD9 e Farmall Super BMD Fino al 1953 lo stesso veicolo può chiamarsi McCormick, Deering, Farmall o International. Dall'anno seguente, per evitare questo stato confusionale, il gruppo decise di restare sul mercato col solo marchio International e con una sola eccezione con il logo McCormick. Dal 1951 e sino alla metà degli anni '60 questo identificherà alcuni modelli commercializzati in Europa. Negli anni '70 vennero prodotti altri modelli come l' International Hydro 100, il International Harvester 1046 e il International Harvester 644. Nonostante questi nuovi trattori l'IH entrò in alcuni anni bui che culminò nel 1972, quando l'International Harvester Company venne acquistata dalla Case David Brown diventando Case International Harvester. Dal 1984 sparisce il marchio McCormick dalle fiancate dei trattori sostituito dal nuovo marchio Case International, sostituito successivamente da Case IH. Il ritorno della McCormick, con la nuova McCormick Tractors International Ltd. ci fu nel 2001 quando venne acquistata dall'italiana Landini insieme al logo e alla fabbrica di Doncaster. Oggi, insieme a Landini e Laverda è uno dei maggiori produttori mondiali di macchine agricole. Cyrus Hall McCormick fu l'uomo che contribuì più di chiunque altro allo aviluppo dell'agricoltura nel XIX secolo. Tra i padri fondatori della meccanizzazione agricola il suo nome è rimasto il solo impresso sul cofano di un trattore, anche se non ne costruì mai uno. Dal 1978 i trattori McCormick sono gli stessi di Case International fino al 2000.