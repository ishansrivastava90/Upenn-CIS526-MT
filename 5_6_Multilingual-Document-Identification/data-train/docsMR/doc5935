Ameriški buldog je čokat pes močne konstitucije z veliko mišično maso in izrazitimi mišičastimi rameni in globokimi ter širokimi prsmi. Dlaka te pasme je kratka in ostra. Barva kožuha je bela ali belo tigrasta, pri čemer so v tigrastem delu dovoljene vse barvne kombinacije. Glava je velika, široka in močno                    nagubana. Tip Johnson je večji in ima krajši gobec kot tip Scott, danes pa sta tipa že precej pomešana in se dopolnjujeta. V povprečju tehta ameriški buldog med 27 in 57 kg, plečna višina pa je v povprečju med 52 in 70 cm. Tip Johnson lahko na prvi pogled podoben bokserju, saj sta si pasmi dokaj podobni. Ameriški buldog je prijazen in družaben pes, ki se zlahka socializira. Do tujcev, ki ne predstavljajo grožnje je strpen, močno pa se naveže na gospodarja in člane družine, zaradi česar obstaja možnost pretirane zaščitniške agresije. Do otrok je strpen, pri pravilni socializaciji in dresuri pa je strpen tudi do drugih psov. Ob pravilni vzgoji je ameriški buldog odličen družinski pes in dober čuvaj. Pasma je znana po svoji veliki delovni vnemi in veliki energičnosti, zaradi česar je najprimernejše okolje za to pasmo hiša z velikim vrtom. Ob pravilni socializaciji in vzgoji nima težav z ostalimi hišnimi ljubljenčki, če pa je prepuščen samemu sebi obstaja vlika verjetnost agresije do manjših psov in mačk. V 17. in 18. stoletju so buldogi postali priljubljeni kmečki psi, ki so jih uporabljali pri lovu, živinoreji in v pasje boje. Leta 1835 so v Združenem kraljestvu prepovedali boje psov z biki, zaradi česar se je pasma nekoliko prilagodila novi vlogi družinskega psa. Psi so postali nekoliko manjši, s selekcijo pa so tudi izgubili večino agresivnih lastnosti. V ZDA je pasma prišla z naseljenci in je ostala nespremenjena tudi po spremembah, ki jih je doživela v Angliji. Največ teh psov je bilo na ameriškem jugu, kjer so bila velika ruralna področja in je bila pasma z lastnostmi, ki jih je imel prvotni buldog zelo zaželjena. Z industrijsko revolucijo in krčenjem ruralnih področij v ZDA je začela pasma počasi izginjati in je do konca druge svetovne vojne skoraj povsem izginila. Pri ohranjanju in ponovnemu vzponu pasme je močno pripomogel vojni veteran John D. Johnson, ki je z Alanom Scottom in nekaj drugimi vzreditelji začel spremljati pasmo in iz nje vzgajati pasmo, ki je kasneje dobila ime ameriški buldog. Kot samostojna pasma je bil nato 1. januarja 1999 ameriški buldog sprejet v register United Kennel Cluba. Ključnega pomena za preživetje pasme v ZDA je bila prisotnost velike populacije divjih prašičev na jugu ZDA, kjer so buldoge uporabljali za lov na to petdesetih                  letih 20. stoletja pod imenom                  American Pit Bulldogs. Kmalu je ugotovil, da ime javnost te pse zamenjuje s pasmo ameriška zvezna država Georgia. Ameriškemu buldogu ne grozi več izumrtje, v ZDA celo postaja vse bolj priljubljena pasma. Tudi drugod po svetu je pasma priljubljena in jo veliko uporabljajo na kmetijskem področju kot lovske pse za lov na divje prašiče. Priljubljeni so tudi kot službeni in ovčarski psi. Pogosto to pasmo mešajo s pasmo leopardji pes Catahoula. Tako dobljena pasma se imenuje Catahoula buldog, zanjo pa je značilna še večja energičnost in vzdržljivost. Ameriške buldoge dreserji pogosto prijavljajo na tekmovanja v vlečenju bremen in podobne vzdržjivostne discipline.
