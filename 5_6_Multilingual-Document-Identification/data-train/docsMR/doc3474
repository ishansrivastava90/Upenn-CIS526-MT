Therion е шведска метъл група. Стилът им се определя като оперен метъл. Творчеството на Therion черпи своето вдъхновение от митологията и се базира на мотиви от окултизма, магиите, античните традиции и писатели. Основната част от текстовете им са създадени от Томас Карлсон, ръководител и създател на Dragon Rouge, където Кристофър Джонсън е член. През времето съставът на групата постоянно се мени, като днес единствено създателят на групата, Кристофър Джонсън, е останал от първоначалния им състав. С албумът си „Theli“ окончателно променят стила си. В албума взимат участие оперни певци и хор. Албумът е силно повлиян от прогресив рока на 70-те. Следващият им албум е „Vovin“. За записите му, за пръв път групата използва истински симфоничен оркестър. Албумът се продава в 125000 копия. Следващите им албуми, „Deggial“ и „Secret of the Runes“, продължават да следват изграденият вече стил - перфектна комбинация между метъл и оперна музика. През 2004 г. заедно излизат следващите албуми на групата - Sirius B и Lemuria. В записите им участват 171 музиканти - солисти, хор и оркестър. Впоследствие Sirius B и Lemuria се превръщат в любими на множество фенове , макар и да са значително по леки спрямо ранните албуми , се считат за класика . На 12 януари 2007 г. излиза следващият им албум "Gothic Kabbalah" той също е вдъхновен от ранните моменти на човешката цивилизация , критиците го определят като албум със силно Gothic метъл влияние , но това не бива да ни очудва , защото Therion са експериментатори по природа и все пак си остават основателите и най-ярки представители на жанра симфоничен метъл .