Περνούσε τις νύχτες σε μπαρ πίνοντας, παίζοντας και καπνίζοντας πάντα υπό τον ήχο δυνατής μουσικής και συνοδευμένος από γυναίκες. Με φαινομενικά απλανές βλέμμα, παρατηρούσε τα πάντα γύρω του με την άκρη του ματιού του και με το χαρακτηριστικό του περπάτημα ήταν αδύνατο να μην τον καταλάβεις. Στο χέρι του, το αχώριστο μπαστούνι και μέσα από το μανίκι ραμμένο το παλιό ξυράφι, κληρονομιά από την εποχή της φυτείας. Όταν συνειδητοποίησαν τη δυσκολία εξουδετέρωσης των συμμοριών της πόλης δεν είχαν άλλη επιλογή από να χρησιμοποιήσουν την επιρροή τους, που από το σύστημα είχε τόσο βαθιά καθιερωθεί. Η φρουρά αυτή ήταν μια στρατιωτική οργάνωση που ένωσε τους καποειρίστας ενάντια στις δημοκρατικές ιδέες. Από τη δημιουργία της δεν υπήρχε Ρεπουμπλικανή συγκέντρωση, ανοικτή ή κλειστή που δε διαλυόταν από τη φρουρά. Όπου και να ήταν οι καποειρίστας πήγαιναν για να κάνουν φασαρία προκειμένου να εμποδίσουν την εξάπλωση των νέων ιδεών. Η πίεση του «παλαιού κόσμου» όμως ήταν πολύ μεγάλη. Η τάση του εκσυγχρονισμού και του καπιταλισμού ανάγκασε τη Βραζιλία να ανακηρυχτεί δημοκρατία. Με την ανακήρυξη της δημοκρατίας  η δίωξη της Καποέιρα αυξήθηκε ραγδαία. Η κυβέρνηση δε μπορούσε να επιτρέψει τίποτα να επηρεάσει αρνητικά τη νέα στάση της. Οι αναταραχές των συμμοριών εμπόδιζαν την εξέλιξη των γεγονότων. Τότε ανέλαβε την ηγεσία της αστυνομίας ένας υπαστυνόμος στον οποίο δόθηκε σχετική ελευθερία να φυλακίζει και να εξορίζει καποειρίστας συγκεκριμένα στη Νήσο Fernando de Noronha. Το όνομά του, João Batista Sampaio Ferraz, το σιδερένιο μούσι.