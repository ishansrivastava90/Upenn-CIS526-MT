Setibanya di Kuala Lumpur, Adi tiada pilihan melainkan pergi ke hotel di mana diketahuinya adalah tempat di mana dia boleh mencari bapanya di sana. Lawatan pertamanya ke hotel itu menemukan Adi dengan Girang, seorang pelajar universiti yang melakukan praltikal di hotel. Kebetulan Girang sedang mencari rakan serumah, maka Adi terus menyewa bilik dengan Adi. Adi juga menjadi rakan serumah dengan Ryz, seorang pekerja di salah sebuah restoran di hotel. Adi kemudian mendapat peluang pekerjaan dari Puan Ainon, pengurus hotel, lalu bermulakan kareer Adi sebagai seorang pekerja di sebuah hotel lima bintang. Sebagai pelatih, Adi diwajibkan menjalani latihan di setiap bahagian atau unit di hotel itu, dan hanya akan diserap selepas satu tempoh tertentu ke dalam unit yang paling sesuai dengan kemahirannya. Sepanjang latihan itu juga, Adi diajar tentang erti kehidupan yang sebenar – tentang persahabatan, sisi-sisi lain kehidupan manusia, percintaan serta pengorbanan. Adi akan memahami erti persahabatan yang sebenar melalui Dafi dan Ryzal, serta ‘keluarga baru’nya di hotel tersebut yang sentiasa sedia membantu. Pelbagai peristiwa yang tidak pernah terbayang olehnya juga sedang menanti, sepanjang menjalani kehidupan di dunia barunya itu. Di samping sibuk dengan kerjaya, Adi tetap tidak lupa akan misinya yang sebenar, iaitu mencari asal usul dirinya melalui bapa kandung yang tak pernah ditemui. Dengan bantuan orang-orang di sekelilingnya, Adi bakal menemui beberapa siri kegagalan, sebelum berjaya membongkar rahsia sebenar, yang ternyata amat mencabar ketabahan dan kekuatan dirinya. Kehadiran Emilia di dalam hidup Adi dan keputusan yang diambil Cherrina untuk berpisah dengan Adi akan membuat hati dan jiwa Adi berbelah bagi – antara cinta baru yang sentiasa di sisi dan cinta lama yang gagal memahami. Tujuan Adiwira ke hotel tersebut untuk mencari ayah kandungnya yang diketahuinya adalah di antara orang penting di hotel tersebut. Adiwira dan Emilia terperangkap dalam lif yang rosak, dan ini membuatkan Emilia panik sampai pengsan. Adiwira mencuba sedaya upaya untuk menenangkan Emilia sehingga lif dapat dibuka. Kejadian Shasha ponteng kerja demi Fira dilaporkan kepada Puan Ainon, mujurlah Shasha tidak dipecat setelah Puan Ainon mendengar penjelasan Fira. Dalam dapur, Chef Roze akhirnya kembali bengis setelah dicampak serbuk putih oleh pekerja dapur yang bermain-main. Ketika menghubungi Cherrina, Adiwira dimarahi pula kerana disangka bercinta dengan Emilia, sehingga keesokan harinya, dia masih hampa dan berberang ke arah Emilia.  Dalam makan malam romantis, Shah nyaris berjaya melamar Mar, tetapi Mar menolak dengan alasan masih muda dan belum bersedia. Adiwira yang menjadi tawar hati dengan wanita setelah disakiti oleh hal Cherrina dan Emilia, bertemu dengan seorang jelitawan bernama Junaidah M Sahab yang menjadi punca kemarahan isteri Johari. Maka berlakunya pertemuan suami isteri yang hangat dengan pergaduhan dalam perkarangan hotel, tetapi berakhir dengan damai setelah dipujuk oleh Junaidah sendiri. Kesudahan Emilia dalam ujibakat juga cemerlang, namun ini bererti kerjanya dalam hotel bakal menemui penamatnya. Chef Roze menerima tawaran menjadi pengacara rancangan masakan dari TV3, tetapi dia mendapatkan khidmat Chef Zam untuk mengikis rasa terlalu gementar ketika berdepan dengan kamera. Tetapi akhirnya, Chef Zam terpaksa menolaknya kerana belum bersedia meninggalkan hotel tersebut. Sementara itu, hubungan Emilia dan Amar dicabar oleh kekerapan 'bekas isteri' Amar menghubunginya kebelakangan ini. Shah bekerja di kedai kereta, tersempak dengan Nini yang masuk ke dalam kedai itu lalu mendesak agar diberi kereta percuma. Akhirnya Adiwira menyedari identiti bapa yang dicari-carinya, iaitu ketua hotel sendiri, Tan Sri Abdullah.