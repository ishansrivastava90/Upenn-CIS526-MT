Fire begreber der ofte forveksles er Ateisme og Agnosticisme og det at være areligiøs og ureligiøs. Ateisme er fornægtelsen af højere magter, og Agnosticisme er fornægtelse af vished om højre magter. Begge disse er ret snævre begreber som bygger på den nærmest dogmatiske antagelse om fornægtelsen.  At være ureligiøs derimod er et meget bredt begreb, som findes i mange grader, denne position repræsentere manglende stillingstagen og manglende interesse for religion. For den ureligiøse er religionen gledet mere eller mindre ud af hans eller hendes liv, dette betyder ikke at de ikke tilhører en religion, langt de fleste hvis ikke alle af verdens ureligiøse tilhører officielt en religion, og de bliver som regel også gift i dennes kirker eller templer, men det karakteristiske er at religionen ikke spiller nogen væsentlig rolle i dagligdagen. Som sådan er en ureligiøs person en der er præget af en meget høj form for sekularisering. For den ureligiøse er folk der argumentere for deres handlinger ved at henvise til Biblen, mere eller mindre skøre. De fleste ureligiøse er kristelige protestanter. Dette kunne skyldes at denne religion er meget mere decentral styret og personlig dreven, end for eksempel islam som både er en lovreligion og Universalreligion. Islam er et kraftigt modpol overfor den afslappede ureligiøse holdning som ses hos mange protestanter, i navnlig Nordeuropa. Over for dette, som en fjerde position står den areligiøse. I modsætning til det at være ureligiøse og på samme måde som Ateisme og Agnosticisme bygger det at være areligiøse på et konkret valg og ikke manglende interesse, da den areligiøse i høj grad interessere sig for religion. At være areligiøs er det samme som at være antireligiøse, det er en fornægtelse af religioner pga. deres dogmatiske og postulerende natur, men hævder ikke som ateisterne, at der ikke findes højere magter, eller som agnostiker at vi aldrig kan vide noget om dem. For den areligiøse er det dogmerne, den kritikløse hævden, at denne eller hin lære er sand, der er fjenden. Som position ligger areligiøsitet mellem ureligiøsitet og agnosticisme og Ateisme da den er den er bevist overvejende og reflekterende men ikke som ateismen, fornægtende. Som sådan er areligiøsitet den mest videnskabelige korrekte holdning til religion, da den hverken er afvisende eller naivt accepterende, men derimod kritisk. Og den kritiske holdning til facts er enhver videnskabs stærkeste dyd.