Michael Mørkøv, född 30 april 1985 i Kokkedal, är en professionell dansk tävlingscyklist på landsväg och bancykling. Han tävlar sedan säsongen 2009 för det danska UCI ProTour-stallet Team Saxo Bank. Han blev silvermedaljör, tillsammans med Olympiska sommarspelens lagförföljelse 2008. Senare samma vecka försökte Mørkøv tillsammans med Alex Rasmussen att ta medalj i madison, men de misslyckades och slutade på en sjätte plats. Michael Mørkøv började sin karriär i det danska stallet GLS 2005 och han fortsatte med stallet till slutet av säsongen 2008 när det danska UCI ProTour-stallet Team Saxo Bank valde att anställa honom. Tillsammans med Alex Rasmussen vann han de europeiska U23-mästerskapens madisonlopp. Tillsammans med Jens-Erik Madsen, Alex Rasmussen och Casper Jørgensen vann han lagförföljelse i världscupsloppet i Sydney. Han vann också madison med Rasmussen. I maj 2006 blev han tvåa på etapp 1 av Olympia's Tour efter den slovenska cyklisten Borut Bozic. I juli var det dags för de europeiskamästerskapen för U23-cyklister och Michael Mørkøv slutade trea i poängtävlingen bakom Ivan Rovnyj och Niki Terpstra. På sexdagarstävlingarna i Grenoble slutade Mørkøv och Rasmussen tvåa bakom Alexander Aeschbach/Franco Marvulli. Under slutet av året åkte det danska laget tillbaka till Sydney och Michael Mørkøv, Casper Jørgensen, Jens-Erik Madsen och Alex Rasmussen slutade tvåa i lagförföljelse bakom det ryska laget, som bestod av Michail Ignatjev, Nikolaj Trusov, Aleksandr Serov och Ivan Rovnyj. Rasmussen och Mørkøv slutade tvåa i madison bakom Ignatjev och Trusov. Den 17 december slutade Mørkøv och Rasmussen trea i madison i världscuptävlingarna i Moskva bakom nederländarna Jens Mouris/Danny Stam och ryssarna Konstantin Ponomarjev/Aleksej Sjmidt. Casper Jørgensen, Jens-Erik Madsen, Michael Mørkøv och Alex Rasmussen blev bronsmedaljörer i världsmästerskapens lagförföljelselopp, i Palma de Mallorca, efter Storbritannien och Ukraina. Under landsvägssäsongen slutade Michael Mørkøv tvåa i Flandern runt för U23-cyklister efter den moldaviska cyklisten Aleksandr Pliuşkin. I maj slutade han tvåa på etapp 3 av Olympia's Tour efter Jos Pronk. Han slutade trea på etapp 1 av GP Tell i augusti 2007. I oktober 2007 startade nationsmästerskapen på bancykling. Michael Mørkøv slutade trea i lagförföljelse tillsammans med Christian Ranneries, Marc Hester och Mikkel Schiøler. Han slutade tvåa i poängtävlingen bakom Alex Rasmussen. I slutet av månaden vann Michael Mørkøv och Rasmussen sexdagarstävlingen i Grenoble framför Dimitri De Fauw/Alexander Aeschbach och Jérôme Neuville/Marco Villa. I december slutade Michael Mørkøv och Alex Rasmussen trea i madison när världscupen kom till Sydney. Väl tillbaka i Danmark vann han madison med Rasmussen i nationsmästerskapen. Den 16 februari 2009 vann han etapp 2 av den sydafrikanska landsvägstävlingen Giro del Capo framför irländaren Brian Bach Vandborg, Jacob Moe Rasmussen, Casper Jørgensen, Kristoffer Gudmund Nielsen och Morten Birck Reckweg de danska nationsmästerskapens lagtempolopp. Han slutade också trea på etapp 2 av Tour of Qinghai Lake efter Kristjan Fajt och Hossein Askari. I augusti 2008 blev det slutligen dags för de Olympiska sommarspelen i Peking. Michael Mørkøv deltog i madison, tillsammans med Alex Rasmussen, och i lagförföljelse, tillsammans med Rasmussen, Jens-Erik Madsen och Casper Jørgensen. Det blev en silvermedalj i lagförföljelse bakom det brittiska laget, bestående av Edward Clancy, Paul Manning, Geraint Thomas och Bradley Wiggins. Men det blev bara en sjätte plats i madison. Åter tillbaka i hemlandet Danmark slutade han tvåa i omnium på Cup Danmark 2008 i Århus, innan han vann samma tävling i Ballerup. Han slutade tvåa på Duo Normand, tillsammans med Casper Jørgensen, medan segern gick till de danska cyklisterna Martin Mortensen och Michael Tronborg Kristensen. Nationsmästerskapen inom bancykling gick av stapel i oktober. I lagförföljelse vann Michael Mørkøv tillsammans med Jacob Moe Rasmussen, Nikola Aistrup och Casper Jørgensen. Han vann också poängloppet och tävlingen i scratch. De europeiska mästerskapen startade några dagar därpå och han slutade trea i derny bakom Matthé Pronk och Aleksej Markov. Tillsammans med Casper Jørgensen blev det en silvermedalj i madison bakom belgarna Iljo Keisse och Kenny De Ketele. Michael Mørkøv vann tillsammans med Alex Rasmussen sexdagarstävlingen i Grenoble innan de slutade tvåa i tävlingen i Dortmund. Alex Rasmussen och Michael Mørkøv blev i december segrare av nationsmästerskapens madisonlopp. Inom landsvägscyklingen slutade dansken på sjunde plats på Châteauroux-Classic de l'Indre bakom Jimmy Casper, Romain Feillu, Anthony Ravard, Cyril Lemoine, Danilo Hondo och Stéphane Bonsergent. Michael Mørkøv och Alex Rasmussen slutade på silverplats på München sexdagars bakom Franco Marvulli / Bruno Risi. Danskarna vann Gent sexdagars.