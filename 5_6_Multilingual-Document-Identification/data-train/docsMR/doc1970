1953 yılında okul müdürü Adnan Eseniş ‘in yönetiminde Atatürk Kız Lisesi adını almıştır. Deneme Lisesi Programı uygulamalarıyla Milli Eğitimimizin gurur taşlarından biri olan okulumuz aydınlık yüzlü, Cumhuriyet’e ve demokrasiye gönülden bağlı rasyonel düşünceye laikliğe ve pozitif bilimlere olduğu kadar güzel sanatlara da en büyük önemi veren, her alanda üstün binlerce mezun vermiştir. Güzel Sanatlar Akademisi’nin kendi binalarının ihtiyaçlarını karşılamadığı gerekçesiyle ısrarları sonucunda binamızın bahçesinde inşa edilen şimdiki binada aynı kalitede eğitim vermeye devam etmektedir. 1974-1975 yılında Orta Öğretim Yönetmelik Taslağı, Lise kısmında ise Ders Geçme ve Kredili Sistem uygulamaya başlamış, erkek öğrencilerde okulumuzda eğitim alma olanağına kavuşmuştur. 1983-1984 yılında Orta kısmında 5’li not sistemine geçilerek lise de 10’lu sistem ve Modern Fen Eğitimi’ne devam etmiştir. Aynı dönem de uygulanmaya başlayan öğrencileri çeşitli alanlara yönlendiren “Çok Amaçlı Lise” programına bir süre devam edildikten sonra 1984-1985 eğitim yılında M.E.B. 08.11.1983 tarihli emriyle Beşiktaş Atatürk Anadolu Lisesi olarak eğitim hayatına devam etmektedir. Atatürk Kız Lisesi’nin ilk yıllarından beri okulumuz İngilizce dersi öğretimini hep en üst düzeyde sürdürmüş, gerek fazladan seçmeli İngilizce dersleri, gerekse uyguladığı programlar ile İngiliz dilini ve edebiyatını öğrencilerin mezun olduktan sonra Türkiye’nin her hangi bir lisesinde rahatlıkla öğretmenlik yapabilecekleri proficiency seviyesinde tutmuştur. Drama Club, National Scottish Youth Theatre ‘ın davetlisi olarak 1989 da Edinburg’ta İskoç Gençlik Tiyatro Festivalinde ve 1999 yılında da Glasgow’un yılında da “Dünya Kültür Başkenti” kutlamaları çerçevesinde İskoç TV ve radyolarının gösterim röportajlarıyla İngilizce seviyelerinin yüksek kalitesini göstermiş ve Edinburg ve Glasgow Vali ve Belediye Başkanları’nın övgülerini almak onurunu yurdumuza taşımışlardır. -5’i yabancı, 96 öğretmen bulunmaktadır. -Öğretim süresi 4 yıldır. Öğretim dili İngilizce, ikinci yabancı dil Almanca veya Fransızcadır. -Okulda bir kütüphane, fizik, kimya, biyoloji ve 2 bilgisayar laboratuvarı vardır. -Kaliteli öğretmenleri ve öğrencileri ile eğitim konusunda iddialı liselerdendir. -Sosyal aktivite bakımından oldukça başarılı bir lisedir. Öğretmen ve öğrenci ilişkileri çok iyidir. -Öğretmenler en az ODTÜ ya da Boğaziçi Üniversitesi mezunudur, kontenjan açığı bulunan çevre okullara da katkı sağlarlar. -Masa tenisinden badminton'a her türlü spor imkanı mevcuttur. -Bir çok kulüp mevcut olup her biri olabildiğince etkindir de. Tiyatro kulübü yılda belirli periyotlarla BAALOY isimli oyununu sergilerken, edebiyat kulübü okulun kendi dergisini çıkarır. -Her yıl Mayıs ayında Geleneksel Pilav Günü yapılır. BaalFest adında bir festivalleri bulunur. -Her 4 Mart haftasında okulun Atatürk adını alışını kutlamak için çeşitli şenlikler düzenlenir. Bilgili, becerili ve kendine güvenen, Bilgi toplumunun gereği akla dayalı değerlere sahip, Bilgi donanımı yüksek, Sorgulayan ve üretken, Önyargılardan uzak bakış açısına sahip, Değişime ve gelişime açık, Kendisi ve çevresiyle barışık, Yarınlara güvenle bakabilen, Lider ruhlu, örnek öğrenciler yetiştirmek için varız. Vizyon ideallerimizdir. Vizyon hayallerimizdir. Vizyon ne olmak istediğimizdir. - Türk Milli Eğitimi’nin genel ve özel amaçları doğrultusunda, - Atatürk ilkelerini yaşam değeri olarak benimseyen, - Öğrenmenin değerini bilen ve öğrendiklerini sorgulayan, - Bilim ve teknolojiyi yaşamına dahil eden, - Toplumsal değerler ile evrensel değerleri bütünleştiren, - Yabancı dili, dünyadaki bilimsel ve teknolojik gelişmeleri izleyebilecek düzeyde öğrenen,   öğrenciler yetiştiren bir kurum olmaktır.