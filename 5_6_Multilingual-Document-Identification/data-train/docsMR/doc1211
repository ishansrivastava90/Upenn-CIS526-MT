על פי ההסבר ב"תרבות" חיו באי הקטן והמרוחק שתי אוכלוסיות שונות, האחת שהגיעה ראשונה לאי מפולינזיה ונהגה להאריך את תנוכי אוזניה באמצעות משקולות ולכן הייתה מכונה "ארוכי האוזניים" והשנייה, שכונתה לשם הבדלה "קצרי האוזניים", הגיעה לאי מאמריקה הדרומית ושועבדה על יד ארוכי האוזניים שהכריחו את קצרי האוזניים לחצוב את פסלי הענק, להוביל אותם למקומות המיועדים ולהעמידם. יום אחד התמרדו קצרי האוזניים, הרגו את משעבדיהם והפילו את הפסלים שהיו סמל לשעבוד. אחר כך פרצה מלחמה בין המשפחות של המנצחים ולכן הסתתרו כולם במנהרות שנחצבו בקרקע הוולקנית של האי, ולכן הייתה תקופה שבה היה נראה כאילו האוכלוסייה נעלמה. הסבר מרתק, יפה, פשוט והגיוני וכיום ידוע כי הוא שגוי לחלוטין. כיוון שהנושא סקרן אותי קראתי גם את הספר "אקו אקו" שכתב היירדאל לאחר מסע המחקר באי הפסחא. התאוריה שהופיע בתמצית באנציקלופדיה תרבות, אכן קיימת בספר, אבל הספר גם הוסיף מידע מעניין על האי. על המנהרות המשפחתיות הסודיות הרבות החפורות בו, על הנוהג לשמור במנהרות את האוצר המשפחתי, פסלוני אבן, על הכתב המיוחד המכונה "רונגו רונגו" ועל פתרון התעלומה של חציבת הפסלים בידי אנשים שלא הכירו את הברזל וכיצד הצליחו אנשים אלו להעמיד פסלים שמשקלם עשרות טונות על הבמות המיוחדות כשלא עמד לרשותם שום אמצעי מכני או ידע הנדסי מינימלי. חלק מהערכים שנכתבו במסגרת המיזם הפכו בסופו של דבר לערכים מומלצים, ואין ספק שההרגשה לקבל חיזוק מהקהילה על העבודה שנעשתה היא נפלאה, אבל הסיפוק העיקרי היה מהתהליך, מהלימוד, מהאתגר ומהתוצאה הסופית. המריבות האינסופיות שוויקיפדיה חווה כל הזמן, המחנאות שיוצרת קואליציות בין ויקיפדים מכלילנים ומולם את המחקנים. הפרישות הרועמות, נבואות הזעם על חורבן ויקיפדיה, כל אלה מתגמדים מול התוצר ההולך ומתהווה על ידי אנשים שכיף להם לכתוב. אביהו __NOEDITSECTION__