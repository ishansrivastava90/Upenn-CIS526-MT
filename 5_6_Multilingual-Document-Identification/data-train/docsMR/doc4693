CAR-da təşkil olunan turnirdə 8 komanda mübarizə aparacaq. Meydan sahibləri, həmçinin, yığmalar səviyyəsində planetin ən nüfuzlu 7 yarışının qalibi öz aralarında ənənəvi kubokun qalibini müəyyənləşdirəcək. Belə ki, FİFA-ya daxil olan regional konfederasiyaların ən yaxşısı ilə yanaşı, dünya çempionu da mükafat iddiasındadır. Turnir artıq üçüncü dəfədir qarşıdakı dünya çempionatının təşkilatçısına tapşırılıb. Həm 2002, həm də 2006-cı il dünya birinciliklərinin meydan sahibi bir il əvvəl nisbətən kiçik məsul yarış keçirməklə hazırlığını yoxlamışdı. Əslində isə 8-ci dəfə baş tutacaq Konfederasiyalar Kuboku sonradan dünya tərəfindən belə tanınıb. Əvvəl ərəb şeyxlərinin “oyuncağı”nı xatırladan “Kral Fəhd” Kuboku daim Səudiyyə Ərəbistanında keçirilmək üçün təsis edilmişdi. Qitə çempionlarını bir araya gətirən ərəblərin turniri o qədər maraqlı alındı ki, sonda FİFA bu “oyuncağı” tanıyıb ələ keçirdi və adını dəyişməklə “özəlləşdirdi”. Ümumiyyətlə, Konfederasiyalar Kuboku ilk növbədə faciə ilə yaddaşlara həkk olunub. Çünki məhz 2003-cü ildə keçirilən turnir zamanı Kamerun yığmasının oyunçusu Mark Vivyen Foe elə meydanda yıxılaraq ölmüşdü. Sonradan ürəyində ciddi problemlər olduğu aşkarlanan afrikalı yarışın tarixinə qara, amma əbədi həkk olundu. A qrupu Meydan sahibi – CAR 2008-ci ilin Avropa çempionu – İspaniya 2008-ci il Okeaniyanın Millətlər Kuboku – Yeni Zelandiya 2007-ci il Asiya Kuboku - İraq B qrupu 2006-cı il dünya çempionu – İtaliya 2007-ci il Amerika kuboku – Braziliya 2008-ci il Afrika Millətlər kuboku – Misir 2007-ci il KONKAKAF Qızıl kuboku – ABŞ 1/2 final 3-cü yer uğrunda Final Matçların başlama vaxtı Bakı vaxtı ilə göstərilib. Oyunlar 2009-cu il iyunun 14-dən 28-nə kimi Cənubi Afrikanın dörd şəhərində - Yohannesburq, Blomfonteyn, Pretoriya və Rustenburqda keçirilib. Fabiano, həmçinin 5 qolla turnirin bombardiri olub və “Qızıl buts”a sahib çıxıb. “Gümüş buts” və “Bürünc buts” isə ispan futbolçulara - Fernando Torres və David Vilyaya verilib. Onların hər ikisi rəqib qapılarından 3 top keçiriblər. Yarışın ən yaxşı qapıçısı ABŞ milli komandasının üzvü Tim Hovard seçilib. Beş oyunda 9 qol buraxan və gümüş medala yiyələn qapıçı “Qızıl əlcək” mükafatına sahib çıxıb. Bundan başqa, ədalət prinsiplərini qoruduğu üçün Braziliya yığması “Fair play” mükafatına layiq görülüb.