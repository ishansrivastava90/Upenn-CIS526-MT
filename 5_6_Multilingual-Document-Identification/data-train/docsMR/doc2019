Село Перебиківці розташоване на правому березі річки Дністер і знаходиться за 55км від районного центру. Село трохи схоже на півострів, який омивається повноводними, спокійними водами річки, населення його складає 2695 чол. У села розкопками знайдено найпівнічно-західне поселення неолітичної буго-дністровської культури. На території знайдені речі домашнього вжитку західноподільської, скіфської черняхівської культури давноруського періоду. Такі поселення знайдені в урочищі Передустя, Лука,Хриплів, Городище. В письменних джерелах вперше про наше село згадується в 1598 році. Згідно архівних даних село засноване Іваном Перебиківським. Біля річки стояло поселення циган, яке і стало початком зародження села. До складу сільської ради входить село Зелена Липа, назва якого походить від переважної більшості посаджень липи. Святилище культури, Городище, складається з піщаної криниці, та розкопаного біля неї"храму ідольського". З розкопок, які проведено на території села, дізнаємось про торгові зв'язки з Німеччиною, Польщею, Румунією. Довгий час село було під румунською окупацією. У 1940 році російськими військами село було звільнене від руминського гніту. В 1943-1944 р.р. пройшла мобілізація і більше 400 односельчан поповнили ряди визвольної Армії. В село з війни не повернудося більше 90 воїнів - односельчан, могили деяких і досі невідомі. Багатовікова історія села Перебиківці зазанала не одне лихоліття.Та найстрашнішим був післявоєнний голод 1946-1947 р.р. В 1947 році в селі організовано колгосп ім. Суворова. Пройшли роки. змінилися будівлі, а разом з ними і життя людей. В 1989 році відкрила двері нова трьох поверхова школа, в селі працює Будинок культури, дільнична лікарня, аптека, бібліотека, які дійсно стали осередками культури і духовності на селі. В 2007 році проведено газифікацію сіл Перебиківці і Зелена Липа.