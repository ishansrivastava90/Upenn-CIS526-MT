Sântandrei este o comună în judeţul Bihor, Transilvania, România. Se învecinează la E cu municipiul Oradea, la N cu comuna Santion, la V cu comuna Girişu de Cris, la S cu comuna Nojorid. Datorită acestor factori activitatea umană din localitate se poate desfăşura în cele mai bune conditii datorita faptului că pământul este roditor, iar zona a fost locuită încă din cele mai vechi timpuri, de oameni modesti, harnici, care ,desi au lucrat în diferite intreprinderi au lucrat pământul satului cu o deosebită pasiune, stabilind o puternică legatura între localnici şi pamântul străbun. Istoricul localităţii Primele atestări documentare datează din secolele XIII - XIV, astfel În anul 1291, într - un document dat de cancelaria maghiară, este amintită localitatea .Santus - Andreas" iar în 1311 sub denumirea "Villa Sant Andreae" apare ca proprietate a comitelui Andrei de Borş. Din 1332 localitatea este menţionată în registrul dijmelor papale sub denumirea de "Sancto Andreas", iar apoi "Zenthandres" când in zona s-au aşezat saşii şi şvabii. După doi ani localitatea se separă în două părţi, una intrând în posesia episcopului Oradiei. Atestarea în documentele vremii este mai rar întâlnită până prin secolele XVII - XVIII. Începând cu a doua jumătate a secolului trecut prin anul 1881 localitatea Sîntandrei avea 186 case cu un număr de 722 locuitori, iar în anul 1896 erau 889 locuitori. Locuitorii din Sântandrei au trecut la Greco-catolicism după unirea cu Roma a bisericii româneşti din Ardeal, în timp ce locuitorii altor sate, din comună şi din judeţul Bihor au rămas ortodocşi. După instaurarea comunismului, greco-catolicismul a fost interzis în România, iar cultul a fost practicat mai departe pe ascuns de mulţi săteni, au fosct chair si botezuri efectuate sub umbra catolicismului în aceasta perioadă, care sunt atestate documentar de catre Pr. Ioan Lucăcel. Dupa 1989 multi au revenit la religie. În perioada comunistă, mai mulţi locuitori ai satului şi ai comunei au avut de suferit persecuţii, pământul şi uneltele agricole au fost confiscate, iar unii săteni au fost trimişi la Canal sau în închisori pentru că nu au acceptat să se înscrie de bună voie în cooperativa agricolă de producţie. Între cele mai vechi nume de familie atestate în comună se numără Chisvasi, Torjoc, Totoran, Malita, Teisz. Prenumele cele mai uzuale sunt Maria, Ana, Floare pentru femei şi Ioan, Gheorghe, Petru pentru bărbaţi. La recensământul oficial efectuat în anul 1900, localitatea apare ca având 1624 de locuitori ce aveau în folosinţă un teren de 5128 holde cadastrale. În 1907 denumirea se schimbă din "Szentandras", denumire primita sub Austroungari în "Bihar", iar din 1913 apare ca "Sîntandrei Bihor". Tot in 1907 a fost ridicat si turnul Bisericii Greco-Catolice care pe urma a fost renovata in totalitate in 2002. In anul 2005 incepe restaurarea Bisericii Ortodoxe din localitate. Comuna Santandrei este traversată de o cale ferată menţionată în documente încă din 1851 şi la construcţia căreia locuitorii au contribuit cu braţe de muncă. În 1900 se realizează legătura telefonică cu oraşul Oradea, în 1910 se dă în construcţie clădirea Primăriei, iar în 1911 o şcoală cu două săli de clasă şi locuinţă pentru învăţători. Din anul 1949 a început electrificarea parţială a satului, alimentarea facăndu-se cu energia electrică produsă de grupul electrogen de la moara care funcţiona hidraulic, moara insemnată intr-un document care dateaza din 1886, în care se spunea „Pe Peţa există o moară de apa cu stăvilar, care aduce mare venit” Aceasta se regaseşte şi acum în Comuna noastră, dar nu mai este funcţională. Reţeaua electrică s-a introdus în toată localitatea în anul 1952. În anul 1900 s-a dat în construcţie, prin concurs, cladirea primăriei. În present, Primăria Santandrei şi Consiliul Local îşi desfăşoară activitatea în vechea clădire, dar renovată şi modenizată în anul 2000. Şcoala se întemeiază în anul 1870 sub patronajul bisericilor Greco-Catolice si Romano-Catolice. Aceasta era situata in imediata vecinatate a Bisericii Greco-Catolice. În toamna anului 1901 s-a inceput ridicarea unei şcoli cu două săli de clasă şi locuinţă pentru învăţători, de catre localnici fiind reorganizată în 1948 din fonduri de stat. După cel de-al doilea război mondial, învăţământul a cunoscut transformări radicale. În 1955 s-a construit un alt local de scoală cu două săli de clase, iar după 10 ani, un altul cu opt săli de clasă. Gradinita şi-a început activitatea intr-o casa situata in vecinatatea Bisericii Greco-Catolice despre a cărei temelii nu sunt date exacte. In 1925 vechea clădire a grădiniţei este declarată ca şi casă de locuit. Grădiniţa de astăzi dispune de o clădire modernă şi îşi desfăşoară activitatea pe grupe cu program normal şi grupe cu program prelungit. Şcoala cu clasele I-VIII Sîntandrei are un număr de 578 de elevi, care învaţă în cele doua corpuri de clădiri ale şcolii, renovate si modernizate. În Palota funcţionează o clasă pentru elevi de ciclul primar şi o grădiniţă cu program normal. Activităţile culturale şi de masă se desfăşoară în cele două cămine culturale de care dispune comuna, renovate şi modernizate, situate în cele două localităţi, cât si de o sală de sport moderna cu o capacitate de 150 locuri, sală de care beneficiază atât copii din clasele I-VIII la orele de sport, dar şi persoane din comună sau alte localităţi care doresc să desfăşoare activităti sportive. Sala de sport deserveşte si diferite competiţii sportive, pentru sportivi profesionişti. Comuna Santandrei dispune, de asemenea, de un oficiu postal şi unul bancar. Asistenţa medicală şi ambulatorie este asigurată prin două cabinete medicale individuale şi trei cabinete stomatologice particulare în care activează un număr de 4 medici, două farmacii în care activează 3 farmacişti, şi un cabinet veterinar particular în care activeaza un medic veterinar şi un asistent veterinar. În special, ultimul deceniu, constituie o perioadă de dezvoltare şi profunde transformări în ce priveşte nivelul de trai al locuitorilor. Astfel s-au construit numeroase locuinţe noi, fie pe vechile amplasamente, fie pe loturi nou atribuite prin extinderea intravilanului localitatii. Întreaga comună este racordată la reţeaua de gaz metan, la reţeaua de telefonie digitală, televiziunea prin cablu şi la serviciile de salubrizare publică. In acest moment se discuta o reindexare a comunei, deoarece în urma noilor constructii comuna s-a întins foarte mult si este chiar necesară o reindexare si un nou recensamant local, care se propun a fi realizate pana in 2012.