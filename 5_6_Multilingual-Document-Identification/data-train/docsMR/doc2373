Гибралтар е прекуморска британска територија сместена речиси на најјужната точка од Пиринејскиот полуостров, на Гибралтарскиот теснец. Територијата се граничи на север со Средоземното море и Договорот од Утрехт е под контрола на Велика Британија. Во почетокот на владеењето на Медина Сидонија, Гибралтар добил суверенитет како живеалиште на популација на протераните Сефардички Евреи. Евреите се населиле таму од Кордоба и Севиља и формирале населба и гарнизон за да го бранат полуостровот. Но, ова траело само 3 години, до 1476., кога војводата од Медина Сидонија се приклонил кон политиката на Шпанската круна и ги протерал Евреите назад во Кордоба. Во 1501. Гибралтар преминал во рацете на Шпанската круна и го добил својот грб. На 25. април 1607. се случила поморската битка кај Гибралтар во рамки на Осумдесетгодишната војна, кога Холандската флота ја изненадила и нападнала Шпанската флота која била усидрена во заливот Гибралтар. За време на четиричасовниот напад, целата Шпанска флота била уништена. Гибралтар станал важна база на Британската кралска морнарица, а неговата важност дополнително пораснала со отворањето на Суецкиот канал, кога поморските трговски патишта од западна Европа кон Азија и Австралија се пренасочиле низ Медитеранот и преку Гибралтарскиот теснец. Во текот на Втората Светска Војна населението на Гибралтар било целосно евакуирано и полуостровот бил претворен во тврдина. Бил изграден и воен аеродром. Артилеријата од Гибралтар го контролирала влезот во Медитеранот, и германците не успеале да го освојат во текот на целата војна. Во 1950-тите, Шпанија под водство на Франциско Франко ги обновила барањата за суверенитет над Гибралтар, и цели триесет години потоа го ограничувала движењето помеѓу Гибралтар и Шпанија. На 10. септември 1967. бил распишан референдум во Гибралтар за преминување под власт на Шпанија или за останување под власт на Британија со одредени институции на самоуправа. Само 44 од 12.182 гласачи се изјасниле за приклучување кон Шпанија. Како мерка на притисок, Шпанија повеќе пати ја затворала границата кон Гибралтар. Границата со Шпанија била повторно делумно отворена во 1982., и целосно отворена во 1985., пред пристапувањето на Шпанија кон Европската Заедница. Иако уште од 1980-тите се воделе многу разговори за преземање на суверенитетот од Шпанија, во 2002 се одржал уште еден референдум на кој 98,97% од населението се изјасниле против. Составот на карпите е варовник, со најголема висина од 426м. Повисоките делови се прогласени за природен резерват на кој живеат макаки мајмуни - единствената дива популација на мајмуни во Европа. Гибралтарците се расна и културна мешавина од многу европски имигранти кои тука се населиле во текот на 300 години. Тие се потомци на економските доселеници кои се населиле на местото на шпанците, кои пак го напуштиле по освојувањето од Британија во 1704. Веќе во 1753., мнозинството од населението го сочинувале Џеновези, Малтези, Португалци, Каталонци, а подоцна и Сардинијци, Сицилијанци, Италијанци, Французи, Германци и Британци. Главна религија е римокатоличкото христијанство, а помалку застапени се и англиканците и методистите. Официјален јазик е Англискиот, но се говори и Шпански, варијанта на Андалузиски дијалект во комбинација со многу примеси, кој го нарекуваат „Љанито“. Гибралтарците и себеси се нарекуваат „Љанитоси“. Образовниот систем е преземен од англискиот. Како прекуморска територија на Велика Британија, Гибралтар е управуван од Кралицата Европската Унија, со исклучок на царинската унија и заедничката политика во земјоделството. Сите политички партии се против обединувањето со Шпанија. Некои од нив го поддржуваат самоопределувањето на Гибралтар. Туризомот е исто така значајна индустрија. Гибралтар е популарна станица на крстосувањата низ Медитеранот и Шпанија. Популарноста се должи и на бесцаринските и безданочните цени на сите производи и услуги што може да се купат на Гибралтар. Според растот на економијата и БДП Гибралтар е една од најнапредните земји во светот.