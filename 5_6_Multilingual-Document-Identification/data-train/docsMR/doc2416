Лабуништа е село во Општина Струга. Надморската височина се движи од 739 м.н.в. кај Долишта и Зејгазец до 2257 метри на Црни Камен на планината реки, но има и мал полски терен. Лабуништа е расположено на два дела, природно разделено и со текот на Лабунишка Река. Тоа дава прекрасна слика на Лабуништа. Од едната страна е завиено со питома костенова шума на планината Јабланица, а од левата страна се простира карпестиот дел што постепено се оплеменува и се озеленува со зимзелени растенија. Од десната страна на центарот се наоѓа седиштето на општина Лабуништа, основана на 17 ноември 1996 година. На овој дел се наоѓа верскиот објект Мехмедалиевата Џамија подигната во 1794 година, а обновена во 1990 година, таа е подигната со ферман од султанот. Релјефот на теренот е комбиниран. од областа Кутел, мал рамничарски дел, постепено преминува во ридски терен, од двете страни на Лабунишка река, преминува во планински дел обраснат со шумска вегетација и со големи нагиби. Во западниот и во северозападниот дел се наоѓа планинскиот дел со шума и пасишта. Полскиот терен опфаќа 1100 хектари површина. Ридскиот терен започнува веднаш над полската обработлива површина и излегува во планинскиот предел. Тој е со каменеста подлога и грмушеста вегетација, со надморска височина од околу 800 до 1096 метри. Планинскиот терен е обраснат со шуми и пасишта и зафаќа околу 50 % од вкупната површина на надморската височина од 1096 до 1642 метри. Високо планинскиот терен е на надморска височина од 1642 до 1699 метри. Поради социолошки, економски и политички влијанија, муслиманското население во селото се декларира со различни националности, како Турци, Албанци и слично. 95% од населението на Лабуништа се Муслимани.