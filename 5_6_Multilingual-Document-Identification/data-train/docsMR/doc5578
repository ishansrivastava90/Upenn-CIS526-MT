Hvězdné lodě Spojené federace planet, jsou fiktivní kosmické lodě vystupující ve světě Star Treku. Pro Spojenou federaci planet jsou stavěny, udržovány a provozovány humanitární, mírovou a vojenskou organizací zvanou Hvězdná flotila. Odehrává se na nich podstatná část děje většiny příběhů seriálu i filmů. V příbězích je tak označována hlavní složka ozbrojených sil fiktivní Federace, která byla vybudována v 22.století. Svět Star Treku patří do literárního žánru science fiction. Lodě se odlišují nejen názvem, ale i zařazením do různých tříd, vyjadřujících jejich konstrukci a vybavení. Druh lodě je identifikován číselným označením. Příkladem je třída Constitution, do níž patřila i NCC 1701-A. Další tehdejší třída, Federation, byla vybavena třemi gondolami, větší talířovou sekcí a výkonnějšími stroji. Určena byla jako válečná loď. Jednou z často používaných lodí byla třída Hermes, která měla talířovou sekci a místo dolního trupu měla jednu gondolu nadsvětelného motoru, což znamenalo menší velikost lodi, někdy menší možnost manévrů, ale stále to byla silná loď. Určním byla hlídková. Třída Surya, dlouhá 224 metrů byla fregata nesoucí místo sekundárního trupu dvě gondoly po stranách, umístěny byly téměř na primárním trupu. Třída Kepler byla nákladní kontejnerová loď, kde sekundární trup nahrazoval jeden z kontejnerů v zásuvných lyžinách. Loď nesla dvě gondoly které se nacházely po bocích kontejneru. Loď mohla nést ještě jeden kontejner v závěsu. Třída Fleming byla nemocniční loď, kdy jak primární tak sekundární trup byl víceméně obýván kajutami a nemocnicí. Gondoly podobně jako u Keplera byly gondoly zavěšeny po stranách. Loď je ze všech jmenovaných asi nejmenší, má jen pouhých 226 metrů. Constitution – dosud snad nejznámější loď ze Star Treku. Výzbroj tvořilo 6 phaserů typ VI, 2 fotonové torpédomety + 120 torpéd. Ochranu lodi již tvořily štíty. V období klasické série bylo v běžném provozu pouze dvanáct plavidel této třídy, mezi nimi např. Enterprise NCC-1701-A . Ambassador - měla nahradit pomalu zastarávající lodě třídy Excelsior a Constellation v roli průzkumné lodi a tak se i stalo. V době svého vypuštění byla nejsilnější třídou Federace - až ji později nahradila třída Sovereign. Galaxy - Nejznámější třída lodí hvězdné federace. Byl o ní natočen nejdelší seriál v celé historii startreku.
