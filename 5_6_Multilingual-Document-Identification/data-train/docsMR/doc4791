Rottweiler är en medelstor till stor, kraftig hundras med ursprung i Tyskland. Bröstet är djupt och borde räcka ner till rottweilerns armbågar, vilket ger hunden god lungkapacitet. Ryggen är slät och skall aldrig vara sluttande. Rottweilern är 61-68 cm vid manken för hanhundarna och 56-63 cm för tikarna. Vikten är vanligtvis ca 55 kg för hanhunderna och ca 42 för tikarna. Pälsen är s.k. dubbelpäls, dvs. den består av täckhår och underull. Rottweiler är hundar med starkt och stabilt psyke och är en lugn, vänlig och godmodig hundras som är tålmodig med barn, tillgivna och följsamma. De är dock mycket lekfulla djur, vanligtvis upphetsade vid minsta tecken på lek. Rottweilers är snabblärda och lydiga men kräver såväl mental som fysisk stimulans för att må bra. Hanhunden kan vara dominant mot andra hanhunder, dvs. inte tolerera andra hanar i sin närhet.  Tidiga möten med många människor, djur och situationer är viktigt för att lära hunden att hantera okända situationer. Den här regionen blev snart en viktig boskapszon och ättlingarna från de romerska boskapshundarna visade sitt värde i både att driva boskapet och att vakta det från boskapstjuvar och vilda djur. Men i slutet av 1800-talet hade rasen minskat så mycket att det bara fanns en enda tik i staden Rottweil år 1900. Men i upprustningen inför första världskriget fanns det ett stort behov av polishundar och det ledde till förnyat intresse för rottweilern. Hundens styrka, intelligens och dess fallenhet att ta order gjorde rasen till ett naturligt vapen i kriget. Vissa författare anser att rottweilern härstammar från bavarois bouvier. Rottweilern är en mycket orädd hund som är förträfflig som vakthund, särskilt genom sin kraftfulla uppsyn. En rottweiler är inte svårare än genomsnittshunden att dressera. Dock kräver en rottweiler en bestämd och fast, men följsam ägare. Rasen räknas av många som en hund som inte lämpar sig för oerfarna hundägare. Tikarna är mindre dominanta än hanarna och kräver mindre av sin ägare, med avseende på bestämdhet. På grund av hundens storlek och styrka bör träningen starta medan valpen fortfarande är liten. Motion, mental stimulans, lydnadsträning och en trygg, säker levnadssituation är viktigt för att hunden skall fungera i familjen och samhället. En rottweiler som hanteras med grymhet kan utvecklas till en nervös, aggressiv hund som med sin kraft är ett hot för alla i sin omgivning. Rottweilers är inte värmetåliga och det är inte ovanligt att de snarkar.