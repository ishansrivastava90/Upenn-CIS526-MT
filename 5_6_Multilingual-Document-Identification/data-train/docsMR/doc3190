در بسیاری از کشورهای جهان, دولت شبکه⁯ای الکتریکی را به منظور اتصال کلیه مولدها و مصرف کننده⁯های الکتریکی راه⁯اندازی می⁯کند. این شبکه در اصطلاح «power grid» نامیده می⁯شود. به وسیله این شبکه مصرف کننده⁯های الکتریکی می⁯توانند بدون متحمل شدن سختی⁯ها و هزینه⁯های مربوط به تولید برق به صورت جداگانه, برق را از شبکه خریداری نمایند. در این میان یکی از وظایف مهندسین برق قدرت, طراحی و نگهداری شبکه⁯های الکتریکی و مصرف کننده⁯های متصل شده به شبکه‌است. تجهیزات متصل شده به شبکه الکتریکی دراصطلاح «on-grid» نامیده می⁯شوند. این تجهیزات می⁯توانند به شبکه, توان الکتریکی تزریق کرده یا برعکس از آن توان دریافت کنند یا حتی, هر دو کار را با هم انجام دهند. مهندسین قدرت, فعالیت⁯هایی را در زمینه⁯ی تجهیزات جدای از شبکه یا تجهیزات «off-grid» نیز انجام می⁯دهند. دلیل استفاده نکردن از شبکه دراین نوع مصرف کننده⁯ها عموماً ثابت نبودن این مصرف کننده⁯هاست به صورتی که هزینه اتصال برای آنها در هر جابه⁯جایی, امکان وصل به شبکه را برای آنها غیر ممکن می⁯کند. امروزه بیشتر شبکه⁯های الکتریکی از توان الکتریکی به صورت سه فاز متناوب استفاده می⁯کنند که دلیل اصلی این انتخاب سهولت در تولید, انتقال و توزیع انرژی الکتریکی بدین صورت است. البته معمولاً در مصرف کننده⁯های کوچک توزیع به صورت تک فاز صورت می⁯گیرد که این به دلیل ضروری نبودن وجود سه فاز و همچنین ایمنی بیشتر برای این مصرف کننده⁯هاست. با این وجود در صنایع و مصرف کننده⁯های توان بالا برای بالا بردن بهره⁯ بری و استفاده از موتورهای سه فاز, انرژی الکتریکی به صورت سه فاز توزیع می⁯شود. بنا به دلایل گفته شده در بالا, پست⁯های تغییر ولتاژ در سراسر شبکه⁯های الکتریکی وجود دارند. این پست⁯ها ولتاژ را در نزدیکی مولدها افزایش داده و سپس با نزدیک شدن به مناطق مسکونی و یا مصرف کننده⁯ها برای ایمنی مصرف کننده دوباره ولتاژ را در چند مرحله کاهش می⁯دهند. تولید انرژی الکتریکی فرآیندی است که درطول آن دیگر شکل‌های انرژی به انرژی الکتریکی تبدیل می‌شوند. برای انجام این فرآیند راه‌های متعددی وجود دارد. از تبدیل الکترومکانیکی معمولا در مواردی استفاده می‌شود که منبع انرژی جریان آب یا جریان باد باشد و در تمام این موارد به جز انرژی بادی برای تبدیل انرژی مکانیکی به انرژی الکتریکی از ژنراتورهای سنکرون  AC که به توربین بخار, گازی یا آبی متصل هستند استفاده می‌شود. استفاده از این نوع ژنراتورها دارای فواید بالایی است که استفاده از آنها را در بیشتر صنایع بزرگ تولید برق رایج کرده‌است. هزینه‌های تولید انرژی الکتریکی در بیشتر روش‌ها به طور مشخص تابعی از قیمت سوخت مصرفی و بهروری در نیروگاه است و در همین راستا برای هر نیروگاه یک تابع هزینه تعریف می‌شود که می‌توان آن را با یک معادله درجه دوم تقریب زد که تابعی از هزینه سوخت نیروگاه است. امروزه دانشمندان به دنبال منابع جدید برای تولید انرژی الکتریکی هستند که درآن به جای استفاده از سوخت های متداول از انرژی های تجدید پذیر و نو که به صورت رایگان در اختیار ما قرار دارند ،استفاده شود تا با جایگزینی این منابع وابستگی قیمت انرژی الکتریکی به قیمت سوخت را کاهش دهند. توزیع انرژی الکتریکی در واقع رد.