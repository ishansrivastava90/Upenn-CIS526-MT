Sablarea este procesul de curăţare sau finisare a metalului, pietrei, sticlei sau a altui material solid cu ajutorul alicelor metalice, elctrocorindonului, nisipului sau al altor materiale abrazive granulare care sunt propulsate cu viteză prin centrifugare mecanică sau cu ajutorul unui jet de gaze sau lichide spre suprafaţa materialelor de prelucrat. Fenomenul de sablare poate fi observat şi în natură sub forma eroziunii eoliene a solului. Gradul de curăţare Performanţa diverselor tratamente care se aplică suprafeţelor metalice este puternic influenţată de eventualii contaminanţi existenţi pe ea, din acest motiv gradul de curăţare este poate cel mai important parametru ce se urmăreşte pe parcursul sablării. Suprafaţă de calitate A - Metalul este acoperit cu ţunder puternic aderent sau cu alte depuneri rezultate în procesul de laminare sau turnare, fără a prezenta însă urme de oxidare. Suprafaţă de calitate B - Metalul este acoperit cu ţunder slab aderent sau cu alte depuneri rezultate în procesul de laminare sau turnare, prezintă şi uşoare urme de oxidare. Suprafaţă de calitate C - Metalul prezintă urme de ţunder sau alte depuneri rezultate în procesul de laminare sau turnare, fiind puternic oxidat. Suprafaţă de calitate D - Metalul este puternic oxidat, suprafaţa fiind corodată în profunzime. Sa1 - De pe suprafaţa metalului au fost îndepărtate prin sablare depunerile slab aderente cum ar fi rugina, ţunderul, vopseaua şi mizeria. Se acceptă prezenţa pe suprafaţa sablată a vopselei şi a ţunderului puternic aderent, cu toate acestea întreaga suprafaţă trebuie să fi fost sablată. Sa3 - De pe suprafaţa metalului au fost îndepărtate absolut toate depunerile de ţunder, vopsea şi rugină. Nu se acceptă absolut nici o urmă de contaminare superficială. Rugozitatea Masurarea rugozitatii Pentru estimarea rugozităţii sau profilului unei suprafeţe sablate, se recomandă utilizarea unor instrumente de măsură şi control specializate. Comparatoarele se folosesc pentru a măsura gradul de rugozitate a suprafeţei sablate. Sunt disponibile în variante pentru măsurarea rugozităţii suprafeţelor sablate cu alice rotunde şi pentru măsurarea rugozităţii suprafeţelor sablate cu alice colţuroase. Verificarea şi preîntâmpinarea utilizării abrazivului contaminat, vor preveni costurile aferente refacerii învelişului suprafeţelor. Metoda de testare constă în compararea vizuală şi tactilă a suprafeţei cu fiecare segmentai comparatorului. Segmentul care se apropie cel mai mult ca aspect, de suprafaţa de testare, ajută la încadrarea suprafeţei în unul din segmente. Testarea cu instrumente digitale ce determină distanţa „vârf-vale" reprezentată prin coeficientul Rz se face prin calcularea mediei a 10 măsurători efectuate în locaţii prestabilite. Înainte de începerea citirilor se recomandă calibrarea aparatului pe o plăcuţă de sticlă. Verificarea rugozităţii are o importanţă deosebită în procesele de acoperire. Dacă rugozitatea este prea mică, aceasta are ca şi consecinţă diminuarea aderenţei învelişului la substrat. La polul opus, dacă rugozitatea este prea mare, există pericolul ca vârfurile profilului suprafeţei să rămână neacoperite, permiţând astfel apariţia ruginei sau poate duce la un consum nejustificat de vopsea.