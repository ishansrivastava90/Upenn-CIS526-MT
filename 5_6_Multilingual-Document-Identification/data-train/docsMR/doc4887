október 20-án került először adásba az ABC csatornán a sorozat 5. részeként. Christian Taylor írta, és Kevin Hooks rendezte. Az epizód középpontjában Jack Shephard áll. Ausztráliában, Jack elmegy a hotelbe, ahol az apja tartózkodott. A hotel-igazgató azt mondja, Christian már három napja elhagyta a szobáját, és azóta nem jött vissza. Jack a szobában több üveg alkoholt, pirulákat, és az apja pénztárcáját is megtalálja. Nem érti miért hagyta a szobájában a tárcáját, ha ilyen hosszú időre elment. Később, kiderül, hogy Christian meghalt. A hullaházban azt mondják Jacknek, egy sikátorban találtak a halott apjára. Megállapították, hogy a magas véralkohol-szintje vezetett a szíve leállásához. Az Oceanic Airlines terminálján, Jack vitatkozni kezd a jegyszedővel, mert nem akarja felengedni őt az apja koporsójával, mert nincsenek megfelelő dokumentációi. Jack végül meggyőzi róla a nőt, hogy muszáj hazavinnie és eltemetnie az apját. Claire, aki már korábban is mutatott a rosszullétre utaló jeleket, hirtelen összeesik. Kate árnyékos helyre fekteti, Charlie pedig vizet akar vinni neki, de döbbenten tapasztalja, hogy valaki ellopta az összeset. Locke elindul a dzsungelbe, hogy forrást találjon. Jack megtalálja az öltönyös férfit a dzsungelben, és amikor közelebb megy hozzá, ijedtében hátravágódik. A férfi ugyanis az apja, Christian Shephard, aki Sydney-ben életét vesztette. Mire Jack magához tér a sokkból, az apja ismét eltűnik. Tovább üldözi őt a dzsungelen keresztül, de elbotlik valamiben, és egy meredek sziklaszirtre sodródik. Sikerül megkapaszkodnia néhány növény vastag gyökerében, még mielőtt lezuhanna a szakadékba, de em tud felkapaszkodni. Szerencséjére, Locke éppen arra jár, és felhúzza. A táborban, tovább folyik a találgatás arról, hogy ki lopta el a vizet. Először Jint és Sunt kezdik el gyanúsítani, majd pedig Sawyert. Végül azonban egyikükről sem bizonyosodik be, hogy valóban lopott volna. A tengerparton, Boone vizet ad az eszméletlen Claire-nek. Charlie észreveszi őt, és leleplezi a túlélők előtt, hogy ő lopta el a megmaradt vizüket. Jack pont jókot tér vissza a táborba, még mielőtt a túlélők rátámadnának Boone-ra. Beszámol a forrásról amit a dzsungelben fedezett fel, majd egy emlékezetes beszédben felhívja a túlélők figyelmét arra, hogy nem fog működni a „mindenki önmagáért”. A túléléshez elengedhetetlen az összefogás. „Ha nem tudunk együtt élni másokkal, egyedül, magányosan halunk meg” – mondja Jack.