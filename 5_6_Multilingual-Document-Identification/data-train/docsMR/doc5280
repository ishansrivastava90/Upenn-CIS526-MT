ลักษณะของธงดังกล่าวเป็นธงแถบแนวนอนพื้นสีแดง-ขาว-เชียว โดยได้รับอิทธิพลจากสีกลุ่มพันธมิตรอาหรับ ที่แถบสีเขียวมีรูปอักษรที่เรียกว่า "ชาฮาดาห์" อย่างเดียวกับในธงชาติซาอุดิอาระเบีย รัฐบาลโซมาลีแลนด์ได้ตรากฎหมายเกี่ยวกับข้อปฏิบัติต่อธงชาติ โดยธงดังกล่าวนั้นจะต้องได้รับการปฏิบัติด้วยความเคารพและด้วยความระมัดระวัดอย่างยิ่ง เพราะในธงชาตินั้นได้บรรจุรูปอักษรชาฮาดาห์ ซึ่งมีนัยความหมายสำคัญอย่างยิ่งในศาสนาอิสลามไว้ด้วย กฎหมายในลักษณะดังกล่าวนี้มีการบังคับใช้ในประเทศซาอุดิอาระเบียเช่นกัน ด้วยเหตุผลอย่างเดียวกัน แม้ว่าในมาตรา 7 แห่งรัฐธรรมนูญสาธารณรัฐโซมาลีแลนด์จะระบุไว้อย่างชัดเจนว่าแถบแนวนอนล่างสุดของธงนั้นเป็นสีแดง แต่ในหลายแล่งของโซมาลีแลนด์กลับพบว่ามีธงที่ใช้แถบล่างสุดเป็นสีส้มแทน นอกจากนี้ยังพบว่ามีการใช้ธงที่มีรูปดาวสีดำกลับหัวจากแบบธงของทางราชการอย่างกว้างขวางอีกด้วย ต่อมาในปี พ.ศ. 2493 รัฐบาลสหราชอาณาจักรได้เปลี่ยนแปลงแบบตราประจำรัฐในอารักขาบริติชโซมาลีแลนด์ ทำให้ดวงตราในธงของบริติชโซมาลีแลนด์ต้องเปลี่ยนแปลงตามไปด้วย  ลักษณะของธงในช่วงเวลานี้ยังคงลักษณะของธงเรือรัฐบาลของสหราชอาณาจักรไว้เช่นเดิม แต่ดวงตราซึ่งเดิมเป็นรูปหัวกวางกูดูได้เปลี่ยนรูปตราอาร์มแทน ตราอาร์มดังกล่าวนั้นเป็นรูปโล่แบ่งสามส่วน ช่องบนพื้นเครื่องยอดรูปกวางกูดูหน้าตรงสวมราชมงกุฎ รองรับด้วยผ้าโพกสีเขียวสลับเหลือง เมื่อดินแดนบริติซโซมาลีแลนด์ได้รับเอกราชในวันที่ 26 มิถุนายน พ.ศ. 2503 และรวมเข้ากับโซมาลีแลนด์ของอิตาลีเป็นประเทศโซมาเลียในวันที่ 1 กรกฎาคม ปีเดียวกัน ธงดังกล่าวนี้จึงไม่มีการใช้อีกต่อไป
