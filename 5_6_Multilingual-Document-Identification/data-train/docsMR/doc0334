Tilsetningsstoffer er en fellesbetegnelse på stoffer som blir tilsatt maten for å øke holdbarheten, erstatte sukker, gi en bestemt smak, konsistens eller en farge. Ingredienser som eddik, salt, sukker og krydder regnes ikke som tilsetningsstoffer. Tilsetningsstoffene deles inn i ulike grupper etter hva som er hensikten med å bruke dem. De mest vanlige er konserveringsmidler, antioksidanter, konsistensmidler, søtstoffer og fargestoffer. Fargestoffer tilsettes for at produktet skal ha en fin farge. Det skal derimot ikke brukes til å skjule at produktet er dårlig. Konserveringsmidler tilsettes for at produktet skal holdes lengre. Antioksidanter blir brukt for å hindre at fettstoffene og polyfenolene i frukt og bær oksiderer. Dette fungerer fordi antioksidantene reagerer lettere med oksygenet enn fettstoffene og polyfenolene. Surhetsregulerende midler kan øke og senke surhetsgraden i et produkt. Fortykningsmidler påvirker konsistensen i produktet. Det er stoffet som er tilsatt i produktet som bestemmer betegnelsen som skal bli benyttet. I et næringsmiddel kan det ofte hende at vi bruker forskjellige fortykningsmidler for å oppnå den ønskede konsistens. Overflatebehandlingsmidler brukes til å gi f.eks. appelsiner, tabletter og godteri en blank overflate. Smaksforsterkere forsterker smaken til næringsmiddelet. Søtstoffer brukes i produkter for å få den søte smaken. Det er godkjent for diabetikere. På varen må det stå at det er søtstoffer i produktet sammen med E-nummeret eller navnet på det brukte søtstoffett. Enzymer tilsettes for å trekke ut den nødvendige næringen fra maten. Det kalles E-stoffer fordi det er en kodebetegnelse knyttet til EU-land. Og isteden for å ha slike lange navn på emballasjen som f.eks. Hydroksypropyldstivelsesfosfat, skriver vi E-1442. Tilsetningsstoffer blir tilsatt mat som er industriframstilt og skal fraktes over hele landet, for at det skal holdes like godt og bra under hele turen. Aspartam er et tilsetningsstoff som gir masse søt smak. Siden det blir borte under varmebehandling, må det ikke utsettes for høy varme. Det kan ikke brukes til å bake med eller til mat som skal koke. Nitritt/Nitrat hindrer dannelse av botulismebakterier og stabiliserer fargen.  Noen kan være kreftfremkallende. Cyklamat gir søt smak.  Det kan være kreftfremkallende. BHA/BHT motvirker harskning av fett. Det er BHA/BHT er antioksidanter.  Forskningsdyr har fått kreft av stoffene. Dersom man har et redusert inntak av stoffene, er det ikke helsefarlig.