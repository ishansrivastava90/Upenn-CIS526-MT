Eerst gaat hij naar Butters die met zijn Token en zegt dat hij zijn basgitaar naar Cartman moet brengen. Token zegt dat hij geen basgitaar heeft, maar Cartman reageert dat Token's familie zwart is dus er moet wel een basgitaar in huis zijn. Als Cartman wegrent doet Token geïrriteerd de deur dicht. Later in Cartman's huis zit Cartman op de piano en Butters aan het drumstel. Token komt aanlopen mét een basgitaar en zegt dat er wel een was. Pas dan verteld Cartman over zijn plan om een christelijke rockband op te richten. Butters is teleurgesteld en Token loopt weg, maar nadat Cartman met behulp van Butters' rekenkunde uit heeft gelegd hoeveel geld ze kunnen verdienen is hij overtuigd. Op dat moment vraagt Kyle aan zijn vader of hij 300 dollar kan lenen om cd's te kopen zodat ze eindelijk hun stijl kunnen bepalen, maar zijn vader wilt het niet geven. Kenny komt met het idee om gratis muziek te downloaden op het internet. Dit lijkt te gaan lukken tot de FBI komt binnenvallen en de jongens arresteert. Cartman zit op dat moment teksten te maken voor de band. Hij neemt oude liedjes en streept lieftallige woordjes als 'baby' en 'darling' en vervangt ze door 'Jezus'. Als ze beginnen met de audities merkt Token op dat hij helemaal geen bas kan spelen. Volgens Cartman kan dat wel omdat hij zwart is. Token gelooft het niet en wordt het zat van Cartman's stereotypen, maar het blijkt dat Token een prima basgitarist is. Als Kyle zegt dat hij dacht dat het downloaden niet echt veel uit zou maken wordt hij met Stan en Kyle door Sergeant Yates meegenomen naar het huis van Lars Ulrich, drummer van Metallica, die bij zijn zwembad zit te huilen omdat hij geen haaientank kan krijgen omdat mensen zijn muziek downloaden en enkele weken moet wachten. Daarna gaan ze naar Britney Spears, die een goedkoper privéjet moest kopen omdat mensen haar muziek downloaden. Dan gaan ze naar Master P. Zijn zoontje wilt voor zijn verjaardag volgende week een eiland op Frans-Polynesië, die hij waarschijnlijk niet gaat krijgen, omdat mensen zijn muziek downloaden. Nu snappen de kinderen wat ze hebben gedaan. Stan, Kyle en Kenny worden opgehaald door hun ouders die een 400 dollar boete moeten betalen wegens het downloaden. Randy Marsh vindt dat het niet zoveel uitmaakt, dat downloaden, en hij en de rest van de ouders worden door Sergeant Yates meegenomen, net als de jongens. Stan en Kenny willen weer gaan oefenen voor hun band maar Kyle heeft geleerd dat het geen zin heeft aangezien mensen de muziek toch gaan downloaden. Daarom beslissen ze niet meer te spelen. Dit wordt zelfs nieuws, maar dat alleen omdat er geen ander nieuws te reporteren valt. Dan komt Cartman, die zegt dat Faith + 1 met dertien verkochte albums al erg dicht bij het platinum album is. Kyle verwacht er niets van maar Cartman legt uit tijdens Christfest een heleboel christenen bij elkaar komen en hij daar een heleboel albums kan verkopen. Cartman, Butters en Token hebben een kraampje opgezet op Christfest. Als Butters aan een vrouw zegt dat ze doen alsof ze christelijk zijn zegt Cartman dat hij hem moet herinneren om zijn ballen af te snijden. Dan ontdekken ze dat er een concertpodium staat met duizenden christenen. Om echt bekend te worden, zal Faith + 1 daar moeten optreden. Cartman sluit vier bandleden op in een hokje door daar zogenaamd te gaan bidden om hun plaats in te nemen. Het optreden wordt een groot succes. Kyle, Stan en Kenny krijgen plotseling enorme support van andere artiesten waaronder Lars Ulrich en Britney Spears. Ondertussen zit Faith + 1 bij Faith Records, een christelijke platenmaatschappij. Deze merken op dat de teksten van het album nogal erg liefkozend en zelfs een beetje seksueel getint zijn in verband met Jezus. Cartman reageert hierop dat elke christen wel verliefd moet zijn op Jezus. De maatschappij is overtuigd en biedt Cartman een contract aan, dat hij tekent. De staking begint de jongens de keel uit te hangen totdat er een brief voor MOOP aankomt. Deze blijkt van Cartman te zijn met het bericht dat Faith + 1 één miljoen albums heeft verkocht en de bandleden van MOOP zijn uitgenodigd voor de uitreiking van het platina album. Kyle beseft dat door het staken ze helemaal zijn vergeten om muziek te maken, en zo gemakkelijk de weddenschap heeft verloren. Kyle hoopt dat Cartman niet een al te grote scene maakt rond de uitreiking. Dit blijkt dus wel te gebeuren. Al het opgeleverde geld van het album heeft hij uitgereikt aan een heel feest. Er is een parade, een reuzenrad, en een enorm scherm met het album van Faith + 1 erop. Dan gebeurt het eindelijk, de beste dag van Cartman's leven, en de slechtste dag van Kyle's leven. Faith + 1 heeft een... mirre album gekregen! Het blijkt dat in reli-rock de albums gaan in goud, wierook en mirre. Cartman wint dus niet aangezien volgens de weddenschap een platina album gewonnen moet worden. Van kwaadheid gooit hij het album op de grond terwijl hij 'godverdomme!' uitroept. Hij maakt het nog erger door tweemaal 'fuck Jezus!' uitroept en alle fans verlaten de ceremonie. Token is razend en als Cartman hem nog eens uitscheldt vanwege zijn huidskleur trapt hij Cartman in elkaar. Kyle, Stan en Kenny vinden dat hij gekregen heeft wat hij verdiend en lopen weg, samen met Token, Cartman, liggend op de grond en kuchend, en Butters alleen latend. Butters staat eerst maar wat, maar laat dan een scheet op Cartman's hoofd, steekt zijn middelvinger op en zegt 'Fuck you, Eric', een van de weinige keren dat hij scheldt. Zo eindigt deze aflevering.
