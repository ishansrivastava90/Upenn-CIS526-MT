లింగాల గ్రామం 214వ నెంబర్ జాతీయ రహదారిలో ముదినేపల్లి నుంచి భీమవరం వెళ్ళు మార్గమును ఆనుకొని ఉన్నది. ముదినేపల్లికి సుమారు ఆరున్నర కిలోమీటర్ల దూరంలో ఉన్నది. లింగాల కృష్ణా జిల్లా, మండవల్లి మండలానికి చెందిన గ్రామము.ఈ గ్రామము ఏలూరు పార్లమెంటు నియోజకవర్గము, కైకలూరు అసెంబ్లీ నియోజకవర్గము నకు చెందినది. ఈ గ్రామ ప్రాశస్త్యము , అక్కడి "దేవీతల్లి" అమ్మవారి దసరా ఉత్సవములు. సుమారు 65 సంవత్సరముల నుండి ఈ ఊరి లో దసరా నవరాత్రులు అత్యంత వైభవముగా జరుగుతున్నవి. ఊరి లోని వైశ్యులు మరియు కాపులు నాయకత్వము వహించి, నిర్వహించు ఈ ఉత్సవములు వీక్షించుటకు చుట్టు ప్రక్కల గ్రామాల ప్రజలు వచ్చెదరు.ఇందులో ముఖ్య ఆకర్షణ హరికథ,బుర్రకథ, కోలాటము వంటి సాంసృతిక కార్యక్రమాలు. ఈ ఊరిలో కృష్ణ జయంతి ఉత్సవములు యాదవులు జరుపుతారు. పూర్తిగా వ్యవసాయము పై ఆధారపడిన ఈ ఊరి ప్రజల ముఖ్య ఎగుమతి వరి. కృష్ణా నది పై విజయవాడ వద్ద గల ప్రకాశం వంతెన నుండి ప్రారంభమైన ఎడమ కాలువ ఈ ఊరి రైతులకు అన్నపూర్ణ గా వారి అభివృద్ధికి తోడ్పడుతున్నది.చేపలు ఇక్కడి నుంచి కలకత్తా వంటి నగరాలకు ఎగుమతి అవుతాయి. ఈ గ్రామములో చాలా ప్రదేశములలో ఆయిల్ దొరుకుతుంది. దీనిని ఆధారము చేసుకోని చాలా వ్యవస్థలు నడుపుతున్నారు. ఈ ఊరి లో ఒక పోస్టాఫీసు,ప్రభుత్వ ప్రాధమిక మరియు  ఉన్నత పాఠశాల కలవు. విజయవాడ - భీమవరము రాష్ట్ర రహదారి ముఖ్య రవాణా మార్గము. రైలు మార్గము ద్వారా కైకలూరు చేరి అటుపై రోడ్డు ద్వారా ఈ ఊరు చేరవచ్చు. మొఖాసాకలవపూడి లేదా పుట్లచెరువు రైల్వే స్టేషన్లలో దిగినా దగ్గరగానే ఉంటుంది.