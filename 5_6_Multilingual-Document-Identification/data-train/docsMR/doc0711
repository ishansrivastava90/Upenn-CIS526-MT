Cady kertoo Plastikeille opettajan puheista ja Regina kysyy, tuputtaako hän huumeita. Suuttuneena Cady vastaa myöntävästi ja saa käskyn kirjoittaa sen kirjaan. Regina ryhtyy seurustelemaan uudestaan Aaronin kanssa ja esittelee tätä tahallaan Cadylle, jolle tekee kipeää katsella ihastustaan Reginan kanssa. Cadya lohduttaa kuitenkin ajatus siitä, että hän pystyy tuhoamaan Reginan kuningattarenpaikan. Hän ryhtyy mm. syöttämään Reginalle lihottavia ravintopatukoita mainostaen niitä laihduttavina. Kun Regina ärhentelee hieman Gretchenille, Cady ryhtyy paisuttelemaan asioita ja saa lopulta Gretchenin murtumaan. Gretchen kertoo Reginan pettävän Aaronia, jonka Cady vahingossa lipsauttaa Aaronille tämän opettaessa Cadya matematiikassa. Aaron jättää Reginan. Regina syö taas ravintopatukkaa, jota hänen poikaystävänsä ihmettelee. Kun hän kertoo Reginalle niiden lihottavan hullun lailla, Regina lähtee kirkuen kotiin ja kirjoittaa Cadyn nimen pilkkakirjaansa haukkuen häntä inhottavaksi lutkaksi. Samalla hän saa idean. Seuraavana päivänä Regina vie pilkkakirjan rehtorille ja kertoo itkien löytäneensä sen vessasta. Regina kirjoitti raivon vallassa kirjaan tekstin, jossa haukkui Cadya, mutta laittoi alle kuitenkin oman kuvansa ja nimensä. Regina lavastaa Karenin, Gratchenin ja Cadyn syyllisiksi kertoen vain heidän nimiensä puuttuvan kirjasta. Rehtori ottaa heidät puhutteluun, eikä usko heidän väitteitään siitä, että Regina olisi kirjoittanut kirjan. Rehtori ei näe todennäköiseksi, että Regina olisi haukkunut itseään kirjassa. Samaan aikaan Regina heittelee kirjasta kopioimiaan sivuja ympäri koulua, ja tuntien päätyttyä paperit saavat koulun sekasortoon. Tytöt haukkuvat toisiaan, tappelevat ja kiistelevät. Rehtori yrittää rauhoitella koulua, mutta turhaan. Palohälytyksen ja sen aiheuttamien vesisuihkujen avulla hän saa tytöt rauhoittumaan. Tytöt käsketään liikuntasaliin, jossa kysellään pilkkakirjan tekijästä. Ms. Norbury johtaa harjoituksia, jossa tyttöjen pitäisi oppia sietämään toisiaan. Janisin tunnustettua miten yritti pilata Reginan elämän ja samalla paljastaen Cadyn, muut hurraavat ja ottaa Janisin innolla vastaan.  Regina säntää ulos koulusta. Cady rientää Reginan perään. Regina on juuri huutamaisillaan jotakin Cadylle, kun bussi tulee ja ajaa hänen ylitseen. Regina joutuu sairaalaan. Heti onnettomuuden jälkeen koulussa alkaa levitä huhu, että Cady olisi tönäissyt Reginan bussin alle. Regina murtaa niskansa ja saa niskatuen. Cadyn vanhemmat eivät ole varmoja Cadyn osuudesta onnettomuuteen ja Cadyn kertoessa saavansa ehdot matematiikasta, he pistävät hänet arestiin. Arestista huolimatta Cady lähtee koulunsa matematiikkajoukkueen mukana kansainvälisiin matematiikkakilpailuihin ja ansaitsee joukkueelleen, sekä koululleen voiton. Samaan aikaan koululla vietetään Spring Flingiä, jossa valitaan koulun kuningatar ja kuningas. Cady ehtii juuri sopivasti kuulemaan, että hänet on valittu kuningattareksi. Kruunun saadessaan Cady pitää anteeksipyyntöpuheen ja lopulta murtaa kruununsa useiksi palasiksi, jotka jakaa tytöille, mm. Reginalle ja Janisille. Ongelmat on ratkaistu ja kaikki jälleen hyvin.