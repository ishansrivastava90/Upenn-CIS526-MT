Octavian var kortvokst og med en litt sped kroppsbygning, men var likevel en flott og karismatisk person. Han hadde dårlig helse, men han viste tidlig tegn på begavet intelligens. Det er sagt at han var en pøbel da han var liten, men ble mildere med alderen. Dette var en egenskap han kom til å få bruk for senere i livet. Antonius var upopulær hos senatorene, så Octavianus fikk tidlig støtte der og ble i tillegg valgt til senator selv i en alder av 19 år. senatet, så en taktisk alliert i Octavianus, og grep sjansen til å erklære krig mot Antonius da han var på felttog i Nord-Italia. Marcus Antonius ble slått ved Mutina i 43 f.Kr. og tvunget til å trekke seg tilbake til Gallia. Cicero ble felt av sin egen taktikk da han mistet fullstendig kontrollen over Octavian. For i august 43 f.Kr. marsjerte Octavian inn i Roma og forlangte å bli valgt til konsul. Octavian, som nå hadde støtte både i senatet og i folket, ble derfor valgt til konsul før han var fylt 20. Etter at Octavianus ble valgt som senator, inngikk han, Lepidus og Marcus Antonius en avtale i Bologna, kalt det andre triumviratet. De tre mektigste mennene i Roma var nå allierte. I kjølvannet av dette ble Cicero drept, og Brutus og Cassius, som begge var hovedmennene bak drapet på Cæsar, ble drept i Phillipi i nord-Hellas. Etter seieren inngikk seierherrene Antonius og Octavian en ny avtale i år 40 f.Kr.. Riket ble nå delt mellom dem. Octavian var ikke lenger fornøyd med å bli kalt kun Octavian. Med påvirkning av sin mentor Cæsar ville også Octavian guddommeliggjøres. Octavian skulle nå bli kalt Cæsar, og i tillegg omtalte han seg selv som «divi filius», sønn av den guddommelige. Etter delingen av riket med Marcus Antonius hadde Octavian fått ansvaret for den vestlige delen. I motsetning til sin medhersker førte Octavian en streng og systematisk politikk som førte med seg en sterk oppblomstring av riket. Med dette vant Octavian god støtte i befolkningen og i senatet. Misnøyen til Antonius økte omvendt proposjonalt på grunn av hans støtte til Kleopatra. Det hele toppet seg da han skilte seg fra Octavians søster Octavia i 32 f.Kr. Testamentet hans kom i Octavians hender, og der gikk det frem at Antonius ville overføre all sin makt til barna han hadde fått med Kleopatra, noe romerne mente var forræderi. Senatet erklærte krig mot Marcus Antonius. Krigen ble avgjort i slaget ved Actium, ved den greske vestkysten i 31 f.Kr.. Octavians største bragd var hans overtalelse av senatet til å akseptere ham som statens overhode, samtidig som senatorene fikk utøve sin politiske makt. Dette medførte at han ble en fungerende enehersker. Augustus fikk også imperium proconsulare maius, imperium over alle prokonsuler, som førte til at han ble overhode over alle provinsene og guvernørene i riket. Med maius imperium ble også Augustus den eneste som kunne gå i triumf, fordi han var lederen over alle romerske armeer. Alle de politiske endringene som ble gjennomført under den andre reformen, ser ut til å ha gått gjennom uten innblanding fra folket. I 22 f.Kr., da Augustus ikke klarte å komme til valg som konsul, begynte han å bli urolig. Han som var folkets beskytter, ble nå tvunget fra makten av senatoradelen. Dette førte til et treårig opprør i befolkningen som tvang senatet til å utnevne bare en konsul, trolig for å holde den andre plassen åpen for Augustus. I 19 f.Kr. fikk Augustus en symbolsk konsultittel, som gav ham muligheten til å opptre som konsul foran folket og senatet, men det viktigste var at han fortsatt var først blant likemenn. Etter at hans andre stesønn, Drusus, hadde omkommet i en rideulykke, sto Augustus igjen med bare Tiberius som mulig arvtager til keisertronen. Augustus hadde et palass i Nola. Her var han da han døde i år 14 e.Kr., 76 år gammel. Det sies at han leste opp et dikt på dødsleiet.