Barselona futbol klubu İspaniyanın ən qədim klublarından biridir. Klubunu əsasını 1899-cu il Noyabrın 29-u İsveçrəli Xuan Qamper qoyub. Klub tarixi boyu Primeroda bütün illərdə iştirak edib və heç vaxt aşağı diviziona düşməyib. Klubun stadionu Kamp Nou-dur. Tutumu 98 772 nəfər olan bu arena Avropanın ən böyük stadionudur. Bir müddətdən sonra qələbə seriyası sona yaxınlaşdı və komandada uğursuzluqlar başladı. Bunun nəticəsidir ki, klub 1994-cü ildə ÇL-nın Afinada keçirilən final oyununda Milana məğlub oldu. 1996-cı ildə Kroyff klubdan ayrıldı. 2003-cü ildə Xuan Laportanın Barsa prezidenti seçilməsi ilə oyunçu kimi Ayaks və Milanda xarüqələr yaradan gənc Frank Raykaard baş məşqçi postuna təyin edildi. Raykaardın işə başlaması ilə klub əvvəlki şöhrətini qaytarmağa başladı. 2003-cü ildə transfer edilən braziliyalı ulduz Ronaldinyo komandanın 2003-04 mövsümündə La Liqada ikinciliyi əldə etməsində böyük pay sahibi oldu. 2004-cü ilin yayında komandaya Deku Souza, Henrik Larsson, Samul Eto'o, Ludovik Jüli və Rafael Markes kimi tanınmış oyunçular cəlb edildi. Həmin oyunçular klubun yetirmələri olan Karles Puyol, Xavi Ernandes, Andres İniesta və Viktor Valdes kimi futbloçularla klubu daha böyük uğurlara daşıdılar. 2004-05 mövsümündə Barsa La Liqa və İspaniya Super Kubokunu qazandı və komandanın liderləri olan Ronaldinyo və Eto'o FIFA tərəfindən elan edilən İlin ən yaxşı futbolçusu mükafatında müvafiq olaraq 1-ci və 3-cü yerə layiq görüldülər. 2006-2007 mövsümünün əvvəllərində Barsanın əsas oyunçularının zədələnməsi ilə klub çətin vəziyyətə düşdü. Klubdaxili baş verən hadisələr oyunlara da təsir edirdi. Eto'o ilə baş məşqçi Raykaard və Ronaldinyo arasında münasibətlər yaxşı deyildi. Ronaldinyo əvvəlki formasından uzaq idi. FIFA Dünya Klublar Kubokunun finalında Braziliyanın İnternasional klubuna məğlub olan katalonlar Kral Kubokunun 1/4 finalında Xetafe, ÇL-nın 1/8 finalında isə Liverpul səddini aşa bilmədi. Mövsüm boyu klub La Liqada lider olsa da , sonradan bəzi oyunlarda vacib xalların itirilməsi ilə çempionluq şansını çətinə saldı. Çempionatın sonunda isə klub əzəli rəqibi Real Madrid'l' eyni sayda xal toplasa və top fərqində üstün olsa da, aralarındakı oyunlarda alınan nəticələrə görə çempionluğu Real Madrid əldə etdi. 2007-08-ci il mövsümündə klub Kral Kuboku və ÇL-nın yarım-finalında müvafiq olaraq Valensiya və Mançester Yunayted səddini keçə bilmədi. La Liqada isə klub 3-cü yeri tutdu. Mövsümün sonunda hollandı Barsanın gənclərdən ibarət kollektivinə rəhbərlik edən klubun yetirməsi Xosep Qvardiola əvəz etdi. Xosep Qvardiola 2008-ci il mövsümünün əvvəlində keçirilən prezident seçkilərində qalib gələn Laporta baş məşqçi postuna Pep Qvardiolanı gətirdi. Klub Zambrotta, Deku, Ronaldinyo, Edmilsson ilə yollarını ayırdı. Heyətin yenidən qurulması üçün Daniel Alveş, Xerard Pike, Martin Kaseres və Aleksandr Hleb kimi oyunçuların alınmasına və Puyol, Xavi, İniesta, Markes, Valdes, Messinin müqaviləsinin uzadılmasına 90 milyon avro sərf edildi. 17 yanvar 2009-cu ildə Barsa La Liqada yeni rekord müəyyənləşdirdi. 19 oyununun 16-da qələbə, 2-də heç-heçə əldə edən və yalnız 1-də məğlub olan katalonlar mövsümün ilk yarısını 50 xal toplayaraq və 57 qol vuraraq başa vurdular ki, bu da yeni rekord idi. Hal-hazırda "Barselona"nın bütün dünyada rəsmi olaraq 1054 fan-klubu fəaliyyət göstərir. Bu fan-klublar dünyanın 20-dən artıq ölkəsindədi. Cənubi Amerikada Qvatemala, Peru, Afrikada Kamerun, Mərakeş, Avropada isə İtaliya, [Fransa, Almaniya, Yunanıstan və digər ölkələrdə "Barsa" sevərlər birləşərək komandanın adını uca tutmağa çalışırlar. MDB məkanında yalnız Rusiyada "Barselona" fan-klubu fəaliyyət göstərir. Aşağıda göstərilən məşqçilər baş məşqçi olduqları dövrdə kluba ən azı bir kubok qazandıran məşqçilərdir.