Tot i que pertany a una família de gimnospermes, es parla de "calze, corol·la, androceu i gineceu com les flors de angiospermes, sinó que es troben agrupades al voltant d'uns eixos o estròbils axil·lars i unisexuals). L'estròbil masculí és curt, dens, subsèssil i ovoide. Consta de 4 a 8 parells de flors disposades a l'axil·la de les esquames. Cada flor presenta dues bractèoles lliures, suborbiculars i persistents. L’estam consta d'una columna que porta de 4 a 8 microsporangis o sacs pol·línics, dehiscents apicalment. L'estròbil femení està format per 1 o 2 flors, amb un peduncle de 2 a 4 mm i rodejades per 2 o 3 parells de bràctees. El parell de bràctees més internes són connades fins prop de l'àpex. Embolcallen els primordis seminals, que són ortòtrops i estipitats, com si tinguessin un estil, que és un tegument tubulós prominent. La pol·linització es realitza mitjançant insectes. La captació de pol·len s'efectua per mitjà d'un líquid secretat per la prominència dels primordis seminals. El fals fruit és un sincarp o gàlbul de forma globosa a ovoide, amb dues bràctees carnoses a la maturitat, vermelles i que cobreixen una grana de 8-9 mm. L'embrió consta de dos cotilèdons. Aquest dos últims son els més útils per la elaboració de fàrmacs degut a la similitud estructural amb l’adrenalina produïda pel cos humà. L'efedrina es degrada amb dificultat, pot administrar-se per via oral i la seva activitat és de major duració que l'adrenalina. S'absorbeix fàcilment i al ser molt lipòfila travessa la barrera hematoencefàlica produint una sensació estimulant molt semblant a la que produeix l’amfetamina. Les característiques d'aquesta estimulació són una millora de l'atenció i de la capacitat de concentració i una disminució de la sensació de fatiga i de la son. La efedrina s'utilitza, degut a les seves propietats vasoconstrictores, per a la formulació de dissolucions per pulverització o instil·lació nasal, propostes en el tractament tòpic antisèptic i vasoconstrictor de estats congestius aguts produïts per rinitis, sinusitis i rinofaringitis. També forma part de la formulació de xarops i altres formes farmacèutiques destinades al tractament simptomàtic de la tos. Molt excepcionalment s'utilitza en el tractament local de la inflamació de l'orella. L'administració d'elevades dosis d'efedrina pot produir cefalees, angustia, tremolor i insomni, trastorns psicòtics, envermelliment de la cara, nàusees, taquicàrdies i dolors precordials, suor i retenció urinària. La toxicitat de la pseudoefedrina és baixa, però també pot provocar insomni, suor i ansietat. Aquest productes estan contraindicats en nens i en persones en tractament per antidepressius. S'han d'evitar en el temps de lactància i embaràs. Antigament, també era utilitzada pel indígenes d'América del Nord en forma d'infusió de les arrels i talls com a remei contra les dolences de les vies urinàries y els òrgans genitals. Amb les seves llavors s'elaborava el pa amarg.