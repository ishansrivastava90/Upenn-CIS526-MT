ხაჯალია - სოფელი ლანჩხუთის მუნიციპალიტეტში, ნიგვზიანის თემში. სოფელში არის რკინიგზის ბაქანი სამტრედია-მახინჯაურის ხაზზე. მდებარეობს გურიის დაბლობზე, ზღვის დონიდან დაბლობისა 40-120 მეტრამდე მერყეობს. სოფლის დაბლობ ნაწილს თაღარა ჰქვია. გორაკ-ბორცვიან ზოლში გამოიყოფა ნასტეფნარის, წიაღუბნის და ჯიხანჯირის წყალგამყოფი სერები. მათ შორის მდებარეობს მდინარეების სვიანას, ფეხსაბანას და ხირხილას ხეობები. აღნიშნული მდინარეები მიეკუთვნებიან მდინარე ფიჩორის აუზს. სოფლის ტერიტორია აგებულია ნეოგენისა და მეოთხეულის დანალექი ქანებით. სოფლის ტერიტორიის დიდი ნაწილი ნიადაგებით. პოლიდომინანტური ტყეები ძირითადად გვხვდება გორაკბორცვიან ზოლში. 1990-2003 წლებში ადგილი ჰქონდა ტყე  მასობრივად გაიჩეხა, რის გამოც გაძლიერდა მეწყრული პროცესები. სოფლის ჰავა ნოტიო სუბტროპიკულია. მიკროკლიმატური განსხვავება შეიმჩნევა სოფლის დაბლობ და გორაკბორცვიან ზოლს შორის. ზაფხული ზომიერად ცხელია., ზამთარი - თბილი. ნალექების საშუალო რაოდენობა 1800-2000 მმ-ია. უხვნალექიანი თვეა ოქტომბერი. მცირე ნალექებით გამოირჩევა მაისი. თოვლის საფარი არის მცირე და რამდენიმე დღის შემდეგ ქრება. სოფლის სახელის წარმოქმნის შესახებ არსებობს ორი ლეგენდა. ერთი ვერსიით სოფელს თავს აფარებდა ერთი მარტოხელა თურქი კაცი, რომელიც ხალხმა ხოჯად მიიცნია და "ხოჯა ალიდ" ნმოიხსენიებდა. მეორე ლეგენდის თანახმად ხაჯალიას მიდამოები გამოსადეგი იყო მეჯოგეობისთვის. სოფელში მრავალი ჯოგის ფერმა მდგარა, მათ შორის, ყველაზე დიდი ყოფილა მეჯოგე ხაზარიასი, რომლის სახელიც ხალხურ სოფელს  ზეპირსიტყვიერებაში გადაკეთდა სიტყვა ხაჯალიად. სოფელში არის საჯარო სკოლა, რომელიც დაარსდა 1910 წელს. სოფელი სასარგებლო წიაღისეული სიმდიდრეებით ღარიბია. მცირე რაოდენობით ამოდის ბუნებრივი აირი, რომელიც არ გამოიყენება.  სოფელში არის წყალი, რომელსაც მოსახლეობა სამკურნალოდ იყენებს. მდინარეებში მოიპოვება საკმაო რაოდენობით ღორჯო, კიბორჩხალა, ქაშაყი.
