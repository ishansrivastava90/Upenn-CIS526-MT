Меден Рудник разполага с няколко хипермаркета, множество супермаркети, барове и други развлекателни заведения и Търговски център. На входа на комплекса се изгражда бизнес център. Тук има два парка – „Боровата горичка“ и „Меден Рудник“, както и новата спортна зала "Никола Станчев". През комплекса минава шосето до град Средец – бул. „Захари Стоянов“, по чието продължение е изградена велоалея. Има проект за строеж на нова болница с медицински център в зона А на комплекса и на ново спортно училище. В Меден Рудник е изградена обществена трапезария за социално уязвими граждани. През 2008 започна разширяването на пречисвателната станция и свързването на зона „Д“ към нея, която приключва през март 2010. От 1 март 2010 общинска дирекция „Местни приходи от данъци, такси и реклама” откри своя каса в кв. „Меден Рудник”. През 2007 година е открит параклис "Свети великомъченик Димитър". В близост до жилищния комплекс се намира манастирски комплекс "Света Богородица", обичано и посещавано място за отдих и развлечение сред природата,в близост до пощата в зона А се изгражда православен храм. Има и отреден терен за втори православен храм. Основните училища са Основно училище „Найден Геров“ и Основно училище „Елин Пелин“. ОУ „Найден Геров“ се намира в зона В близко до дискотека „Флирт“, а ОУ „Елин Пелин“ - в зона А в близост до магазин „Екватор“. Заради високото разположение и гъстото застрояване на комплекса с високи блокове, бургазии използват и ироничното название „Бургаския залив и езерата Мандра и Вая.