Dissenyat l'any 1962 per John Hugenholz com a circuit de proves de la marca Honda, Suzuka és un circuit especial, ja que és un dels pocs del món que té forma de 8. Naturalment, la pista no té cap intersecció, sinó que una part de la pista passa per sobre de l'altra per un pas elevat. Com a conseqüència d'aquesta configuració única, Suzuka és una magnífica prova per a les qualitats dels pilots i és un dels circuits més difícils del món. Per això, aquest circuit és estimat tant pels pilots com pels espectadors pel repte que ofereix aquest disseny i per les moltes oportunitats que ofereix per fer avançaments. Suzuka és un dels circuits més antics que hi ha al campionat del món, i per això té un llarg historial de curses emocionants. El paper tradicional que juga aquest circuit japonès com a penúltim o darrer Gran Premi de la temporada ha fet que molts campionats s'hagin decidit a Suzuka. Tot i això, el problema va continuar per al nou sector remodelat. Durant el primer gran esdeveniment del circuit després d'aquestes remodelacions, el Gran Premi del Japó de MotoGP de 2003, el pilot Daijiro Kato va morir en xocar a la nova secció, que portava a la zona revirada del Triangle Casio. Les curses de MotoGP no han tornat a Suzuka des d'aquest accident. Un altre gran esdeveniment del circuit són les 8 hores de Suzuka de motociclisme, que es corren des de 1978. Aquest esdeveniment atrau els grans noms del motociclisme i amb l'excepció de 2005, d'acord amb la importància de les grans marques constructores implicades, la Federació Internacional de Motociclisme FIM s'assegura que cap cursa motociclista coincideixi al calendari. La NASCAR va organitzar un parell de curses d'exhibició a la part oriental del circuit, una configuració de la pista de 2,25 quilòmetres que fa servir la recta de boxes i els revolts, abans de tornar a entrar a la pista principal prop del Triangle Casio. Els cotxes participants van ser de la Winston Cup i la Winston West Series i la competició va ser per invitació a les dues curses, que es van córrer després de les temporades 1996 i 1997. La cursa de 1996 va ser un dia negre per a la NASCAR ja que a la volta d'escalfament, el conductor del pace car, Elmo Langley, va morir d'un atac de cor dins el Chevrolet Corvette que feia de Pace Car a la zona de les esses. El 1997, la pluja va obligar la marca Goodyear a proporcionar pneumàtics de pluja per per primer cop a la NASCAR. El circuit de Suzuka ha aparegut en diversos videojocs com Pole Position II, Final Lap, Gran Turisme 4 o Racing Evolution. Suzuka Suzuka Suzuka