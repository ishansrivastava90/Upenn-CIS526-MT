Роден во Свети Николе, по смртта на неговата мајка на 4-годишна возраст е донесен во сиропиталиштето во КПЈ и влегува во составот на месното раководство на Партијата за Крагуевац. Во 1940 година Окружната партиска конференција за Крагуевац го избира за делегат на Петтата земска конференција на КПЈ. Во декември истата година е определен за инструктор во Смедеревска Паланка и таму останува до окупацијата на Југославија во 1941 година. По своето ослободување, Колишевски се враќа во Македонија каде ја презема функцијата Секретар на Комунистичката партија на Македонија, на која бил избран во отсуство, при основањето на КПМ на 19 март 1943 година. На оваа функција останува до јули 1963. На Третото собрание на АСНОМ на 16 април 1945 година е избран за прв претседател на Владата на Демократска Федеративна Македонија. Лазар Колишевски активно учествува во прогонот на македонските противници на новата власт. Со негово знаење истите биле или убивани или праќани на Голи Оток. За противници на новата власт, ги сметал сите напредни интелектуалци како и негови поранешни соборци, кои јавно ја истакнувале идејата за Независна Македонија. Голем дел од нив биле елиминирани дури и во затворите, без можност, некогаш да бидат помилувани или ослободени. Во текот на својата политичка кариера, Колишевски бил на различни државни и партиски функции, при што игра важна улога во политичките настани и општествените процеси во СРМ и СФРЈ. По падот на комунизмот, Колишевски се повлекува од јавниот живот и до крајот на животот живее како скромен пензионер. Никогаш не беше јавно осуден, а за неговата улога во повоена Македонија историската наука допрва ќе треба да го каже својот збор. Во паркот во Свети Николе постои негов споменик.