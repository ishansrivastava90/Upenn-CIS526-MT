Поимот шах-мат во поново време значи несоборлив или стратешки поразен. Мат со тешки фигури може да се даде и доколку противничкиот крал се наоѓа во средината на таблата, но само доколку фигурите се придружени од кралот. Но, две дами може да матираат во средината на таблата и без помош на својот крал. Матот со дама е најзначаен, а и многу лесно се изведува. Најчесто потребата од оваа постапка за матирање се јавува во пешачките завршници, кога пешакот е промовиран во дама. Следниот значаен мат е оној со топ, но и тој лесно се изведува. Матовите со два ловца и ловец и коњ не се толку значајни, бидејќи позициите во кои се бара постапката на матирање со овој сооднос на силите се ретки. Постапката на матирање со два ловца е посложена, а за матот со коњ и ловец е потребна голема прецизност. На првите два дијаграми се прикажани вообичаени позиции на мат со дама, во кои кралот е матиран на работ од таблата. Во првата од овие две позиции, дамата е директно пред противничкиот крал, а белиот крал ја заштитува дамата. Во втората позиција и двата крала се во  опозиција, а дамата го матира кралот, кој се наоѓа на последната хоризонтала или вертикала. Помоќната страна, која се очекува да матира, мора да биде внимателна од пат-позициите. Постојат две пат-позиции, кои посилната страна мора секогаш да ги има в предвид и да настојува да ги избегне. На првиот дијаграм е претставена основната позиција, во која кралот е матиран со топ. Топот може да го матира противничкиот крал, само на работ од таблата. Црниот крал се наоѓа на било кое рабно поле, белиот крал во негова опозиција, а топот во линија на црниот крал. Вториот дијаграм покажува малку поинаква позиција, во која рниот крал се наоѓа во аголот од таблата, па во тој случај  за објавениот шах на топот да биде мат, белит крал и не мора да биде во опозиција со црниот крал, но мора да биде во негова близина. Доколку на потег е онаа страна, која располага со топот, потребни се 16 потези, од било која дадена позиција на таблата. Да се забележи дека ова не е најкраткиот мат од оваа позиција. Милер и Лампрехт дааат псатапка со 15 потези, иако погрешни потези игра и црниот. Со оптимална игра од двете страни, за да се изведе мат потребни се 17 потези. Подолгата варијанта е поинструктивна. На дијаграмите се дадени двете основни позиции на мат со ловец и коњ. Во првата позиција, кралот се наоѓа во аголот од таблата, каде е матиран од ловецот, а во втората на поле до аголот, каде е матиран од коњот. Во вторатат позиција, коњот може да матира и од полињата c6 или d7. Доколку на потег е помоќната страна, за да се изведе овој мат потребни се 33 потези, од било која позиција, освен онаа во која коњот и ловецот се под двоен удар на противничкиот крал и не може да се одбранат. Постапката за матирање е многу сложена и бара голема прецизност, бидејќи и најмала грешка може да доведе до реми поради правилото на 50 потези или пат. Во некои случаи, крал и два коња може да го матираат противничкиот крал, доколку на негова страна има и пешак. Планот е да се блокира пешакот со еден од коњот, а со кралот и другиот коњ, противничкиот крал се доведува во пат-позиција, по што како што беше горе наведено, другиот коњ го ослободува пешакот и го наоѓа патот до мат.