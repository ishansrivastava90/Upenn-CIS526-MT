Han föddes antagligen omkring år 370 på Peuce, en ö vid got och hörde till den visigotiska delen av folket, vilka vid denna tidpunkt var bosatta i Moesien i nutida Bulgarien efter att ha flytt undan hunnerna. 394 var Alarik ledare för de foederati som tjänade kejsar Theodosius I i striden mot usurpatorn Eugenius. Slutstriden stod alldeles vid de pass i Alperna som leder in mot Italien och Alarik kan inte ha undgått att notera hur svagt försvaret av Italien var i området norr om Adriatiska havet. Bruket av barbarstammar som foederati ökade under 300-talet. Befolkningen i landsprovinserna tyngdes av skatter och kunde inte längre producera de soldater som behövdes, och kejsarna var rädda för att en ädelborn, briljant militär ur den romerska befolkningens kärna skulle komma att utropas som ny kejsare, varför man föredrog att de högsta militära ämbetena bekläddes av krigare vars bakgrund än så länge gjorde en sådan utveckling omöjlig. Möjligheten att en general med denna opassande bakgrund bara skulle nöja sig med att dominera landet utan att försöka bli kejsare fanns dock, och blev verklighet när Theodosius I dog 395 och efterlämnade ett Romarrike som delades mellan hans två svaga söner, Arcadius och Honorius. Efter ytterligare ett nederlag, vid Verona, lämnade Alarik Italien 403. Följderna av invasionen för Västrom var allvarliga - legionerna i Britannien hade återkallats, och Gallien och Hispania förlorades snart därefter när de försvagade styrkorna där besegrades av vandaler, sveber och alaner. Senare dyker Alarik upp i skildringarna som vän och allierad till Stilicho. 407 var läget mellan Rom och Konstantinopel så spänt att krig hotade, och Stilicho föreslog att man skulle använda sig av Alarik och dennes innehav av prefekturen i Illyrien för att på så sätt kunna hävda Honorius krav på den provinsen. Arcadius död 408 hade en lugnande effekt på läget, men Alarik hade redan rustat sin här och stod i Epiros - han krävde i hotande ordalag att hans folk rundligen skulle ersättas för vad vi idag kanske skulle kalla mobiliseringskostnader. Betalningen som krävdes var 4000 pund guld men Stilicho lyckades få senaten att godkänna utbetalningen. Tre månader senare mördades Stilicho, och flera av hans närmaste. Att Honorius låg bakom morden brukar ses som självklart. I oroligheter som följde dödades många kvinnor och barn i familjer till foederati i Italien. Den omedelbara följden av detta blev att uppemot 30000 man med en stor revanschlust gentemot Rom slöt sig till Alarik. Återigen invaderade Alarik Italien via Alperna i nordöst och i september 408 stod han framför Roms murar. Ingen militär av Stilichos kapacitet kunde nu hota honom, och Rom inneslöts i en total belägring. Det blev dock ingen blodspillan. Alarik använde bara hungern som vapen. När senatens förhandlare försökte förskräcka belägraren med skildringar av de våldsamheter den panikslagna och hungrande befolkningen i staden skulle kunna utföra ska Alarik ha givit sitt berömda svar, "Ju tätare gräs, desto lättare att skörda". Efter långa förhandlingar gick den hungrande stadens invånare med på att betala 2000 pund guld, stora mängder kläder i silke och läder samt 3000 pund peppar. Därmed var Alariks första belägring av Rom över. Den motivation som är synlig genom Alariks karriär hade inte som mål att besegra eller störta Rom, hans enda mål var att i förhandlingar försäkra sig om en erkänd och säker position inom rikets gränser. Hans fredsvillkor var stränga. Ett stort stycke land mellan Donau och bukten vid Venedig, nominellt som underlydande till kejsardömet, samt titel av överbefälhavare för den kejserliga armén. Legenden förtäljer att man ledde bort floden Busento och i dess flodbädd begravde krigarkungen tillsammans med utvalda rikedomar från plundringen av Rom. Sedan släpptes floden tillbaka i sin ursprungliga fåra och de tusentals slavar som stått för arbetet dödades för att inte kunna avslöja platsen för graven. Kommandot över hären tillföll Ataulf.