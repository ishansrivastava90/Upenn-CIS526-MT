Heer Ollie wordt meteen tot hoeder benoemd en hij besluit gelijk een einde te maken aan het vermeende vroegere schrikbewind door  de Heiknappers meer vrijheden te geven. Ibbele Hoeder en Tom Poes landen bij het stadslaboratorium, waar professor Prlwytzkofsky alweer een tijdje zonder succesvolle toepasbare ideeën zit. Hij kreeg al  een laatste waarschuwing van burgemeester Dickerdack. Bij hun  landing wordt de professor onder de resten van de ballon bedolven. Tom Poes vertelt over Heer Bommel, die gelanceerd werd door gas uit een moeras. De professor komt achter de vorige verblijfplaats van Ibbele Zweder, de Zwader Heide. Ibbele vond het daar slecht voor zijn  scheuten maar  hij had zijn opvolger nog niet aangewezen. In het laboratorium knipt de professor na een lange worsteling een stuk van de baard van de Hoeder af. Hij toont methaan aan. De professor krijgt onmiddellijk een hefschroefvliegtuig tot zijn beschikking. Zijn vreugde wordt getemperd door de halvering van zijn baard. Ibbele Zweder vindt nog steeds dat hij als enige mag knippen. Ook de professor moet zijn wilde haren afstaan. Tom Poes krijgt niet de gevraagde toegang tot de telefoon en ook de helikopter komt hij niet in. Maar na vertrek van de helikopter  kan hij wel in het laboratorium  commissaris Bulle Bastelefonisch  op de hoogte brengen. Die zal de rijkswacht van Zwaderheide op de hoogte brengen. “Bommel, altijd dezelfde.” Tom Poes weet via journalist Argus een goed artikel in de Rommelbode te krijgen. Joost kan zo tevreden lezen van kranig werk van een  bekende stadgenoot. Gasbel aangeboord. Buitenlandse geleerde gaat met de eer strijken. Op de Kleine Club is men minder tevreden. De markies vreest de reactie van het grauw. Commissaris Bas krijgt de schuld, maar die had wel enige actie ondernomen.  Hij gaat nu langs het huisje van Tom Poes, en neemt de jonge vriend mee naar een hele grote klaarstaande helikopter. Die vervoert tevens  gaswinningmateriaal  richting Zwader Heide. Na de landing worden de materialen netjes opgeslagen en stuurt Bulle Bas Tom Poes erop uit om heer Bommel te zoeken. De losgeslagen jeugd dumpt echter de buizen in het moeras. Dobbe Drijver praat de politiechef bij. Hij is zelf de kuddebeier. Er is ook een nieuwe hoeder. Die wil Bulle Bas graag spreken. Er is iemand nodig die de leiding op zich kan nemen bij het leggen van de pijpleidingen. Dobbe  begrijpt nu  dat de Hoeder  zijn gezag zal moeten laten gelden als ‘pijpleider’. Heer Bommel zit tegen een hoog rotsblok zijn pijp te roken. Tom Poes probeert hem te overtuigen terug te vliegen naar Rommeldam . Aan de andere kant van het rotsblok komen Bulle Bas en Dobbe Drijver aanlopen. De commissaris legt uit dat hij de hoeder zoekt en een dikke ballonvader in ruitjesjas. Dobbe wijst de pijpleider aan. Bas verschrikt en zegt met grote ogen. “Jullie leider , dat is Bommel!” Heer Bommel , alias pijpleider, beveelt de politiecommissaris van de gemeente Rommeldam, weg te gaan. Hij verstoort de orde! Bulle Bas stelt dat de pijpen in het moeras zijn getrapt. “Altijd dezelfde! Maar je zult nog van mij horen!” Heer Bommel wendt zich hierop tot zijn kudde. Hij roept op tot strijd tegen de rooie kolonialen, de raciale uitbuiters. “Weg met de vergassers!” Bulle Bas vraagt versterking aan in Rommeldam. De bevolking is vijandig! Burgemeester Dickerdack krijgt nul op het rekwest bij ambtenaar Dorknoper. Er bestaat geen  jurisdictie voor de gemeente Rommeldam. Er kunnen alleen zaken worden gedaan met de plaatselijke hoeder, krachtens paragraaf 3. Bulle Bas krijgt daarom opdracht van de burgemeester vriendelijk te gaan onderhandelen met de plaatselijke hoeder, zelfs al zou dat Bommel zijn! Bulle Bas en Heer Bommel worden door de kudde ondersteboven gelopen. Bulle Bas slaat de verkeerde toon aan en wordt door de pijpleider heengezonden. Tom Poes roept voor de tweede keer zijn vriend op om terug naar huis te gaan. Intussen komt de kudde voor de neerstromende regen schuilen in de schaapskooi, waardoor  de twee vrienden ten einde raad buiten overnachten. De andere ochtend breekt de zon door. Heer Bommel geeft Dobbe opdracht de kudde binnen te houden want er landt weer een helikopter. Heer Dorknoper wil de wettige aanstelling van Heer Bommel zien, maar dat is teveel gevraagd. Ook Dobbe kan niet helpen. Ook doctorandus Zielknijper is meegevlogen en wil onmiddellijk ingrijpen. De ambtenaar verklaart dat het gebied autonoom is. Alleen Heer Bommel valt onder de Rommeldamse wetten. Zielknijper wil toch ingrijpen maar de kudde is hem voor. Ze breken uit de hut. Heer Bommel weet ze al hollend veilig de heide op te leiden. Tom Poes laat professor Prlwytzkofsky uit de helikopter afdalen. Hij kan zijn onderzoek beginnen, omdat de pijpleider de heide op is. Tom Poes kaapt de helikoper en probeert zijn vriend op de heide op te pikken. Die wordt echter tegengehouden door de Heiknappers. Hij vliegt naar het laboratorium, waar hij een gesprek aanknoopt met assistent Alexander Pieps. Tom Poes zoekt Ibbele Hoeder. Die kookte soep van klaver van het grasveld en zocht een opvolger. Alexander heeft hem naar het arbeidsbureau gestuurd. Daar maakt hij ruzie met een dienstdoend ambtenaar, zodat Tom Poes hem snel kan vinden. Hij overtuigt hem terug te keren naar de Zwader Heide. Bij de helikopter staat Bulle Bas Alexander Pieps uit te horen. Tom Poes weet de helikopter nu onder de ogen van de politiecommissaris wederom te kapen met de oude Hoeder aan boord. Bulle Bas vindt het een brutaal staaltje joyvlieging en gaat die slungel opschrijven. De Heiknappers werden inmiddels geplaagd door schaars eten en wilde haren. Dobbe twijfelt.  Heer Bommel heeft honger want klaversoep staat hem tegen. Ambtenaar Dickerdack maakt zich zorgen over de onderzoekingen van de professor. Zonder papieren in vreemd gebied en  zonder toestemming van de Hoeder is enigszins pijnlijk. Heer Bommel is in voor verandering. Andere Weidegrond. Er moet worden ingegrepen met sterke hand. Doctorandus Zielknijper maakt zich zorgen over de weerzinwekkende onderdrukking van een onderontwikkelde bevolking door een autoritair persoon. De kuddebeier wil eten en de wilde haren eraf. Op dat moment ziet heer Dorknoper de helikopter terugkomen. De kudde eist eten en leiding bij monde van mevrouw Allegaar en heer Klaver. “Wat heb je aan een hoeder die evenveel weet als jezelf?”. Op dat moment had de professor een ontploffing in het moeras tot stand gebracht. Er waren allerlei gassen losgemaakt, die elkaar niet verdroegen. Professor Prlwytzkofsky wordt gelanceerd en belandt in de helikopter bovenop Ibbele Hoeder, die juist van  plan was  om met schaar naar beneden te springen. Dat is hard nodig want op de grond brengt de kudde Heer Bommel in het nauw. Er is geen eten en geen leiding, waardoor de jongeren onder leiding van Klaas Klaver hem willen plompen. Dobbe Drijver weet het oudere deel van de kudde in de hand te houden, maar de jongeren  hebben vrij spel. Ambtenaar Dorknoper ziet dat er niet langer sprake is van leiding. Zielknijper ziet vaak dat onderdrukking leidt tot onlustgevoelens.  Ibbele Hoeder en professor Prlwytzkofsky tuimelen al vechtend om de schaar uit de helikopter. Ze vallen bovenop de opstandige jongeren. Dobbe Drijver staart de wegvliegende helikopter denkend na. “Het is moeilijk om te weten wat je wilt. Vooral als je gelooft dat jongeren weten wat ze willen, zodat je gaat willen wat de jongeren denken dat ze willen.” Ibbele Hoeder en Dobbe Drijver brengen de gekortwiekte kudde naar het Stille Dal. De Hoeder ging intussen verder met het schrijven van zijn memoires. Heer Bommel nodigde enkele dagen later zijn jonge vriend, de professor, de ambtenaar en de doctorandus uit op slot Bommelstein.  Doctorandus Zielknijper heeft de mond nog vol van de onderdrukking op de Zwader Heide. Professor Prlwytzkofsky meent dat dat gebied niet opgeheven kon worden. Heer Bommel bestrijdt die visie als tijdelijk Hoeder ofwel Pijpleider. Ambtenaar Dorknoper beseft dat de pijpleiding in het moeras is geduwd. Heer Bommel weet dat dit gebeurde toen hij de kudde de vrije hand had gegeven. Maar hij stelt voor te drinken op Tom Poes. ``Die heeft ons bijtijds uit de opheffing gehaald! Proost, jonge vriend!`` Pijpleider, De