Per extensió, designen el sector d'activitat econòmica. L'acostament de la informàtica i de les telecomunicacions, en l'últim decenni del segle XX s'han beneficiat de la miniaturització dels components, permetent produir aparells «multifuncions » a preus accessibles, des dels anys 2000. Al gràfic es veu l'evolució de l'accés a Internet, des de 1999 fins a 2007, i com creix el component de la Banda Ampla. Malgrat el nombre de llars preparades per a la recepció de la televisió digital, encara la quota de pantalla assolida no és massa significativa, a pesar de l'elevat creixement de l'últim any. Això es degut a que moltes llars estan preparades per a la recepció del senyal digital però encara continuen sintonitzant els canals en analògic. Per aquest motiu, una mica menys de la meitat de les llars preparades per rebre la TDT estan utilitzant aquesta possibilitat. Un altra fet fonamental ha estat l'abaratiment dels televisors amb tecnologia de plasma i de cristall líquid com a conseqüència de les millores en els processos de fabricació i en la gran competència en aquest segment de mercat. Des del punt de vist de la tecnologia cal destacar el grau de maduresa que ha assolit la tecnologia OLED que pot convertir-la en competència de les esmentades de plasma o TFT. Aquesta renovació cap a nous tipus de terminals té la seva importància, ja que la TV és l'únic dispositiu ubicu a totes les llars, i és alt el seu potencial per oferir serveis de la Societat de la informació. Tot i que hi ha un 43% de persones que utilitza el PC per veure vídeos, solen ser curts estil YouTube o pel·lícules en DVD, mentre que els programes més llargs es continuen veient a través de la televisió. Pel que fa a la resta de dispositius, els telèfons fixos i mòbils són els més habituals a les llars entre els dedicats a la comunicació. També és remarcable la forta presència d'equips de música d'alta fidelitat. D'altra banda, l'equipament de la llar es complementa a poc a poc amb altres dispositius d'oci digital. Sis de cada deu llars disposen de DVD, una de cada quatre té càmera de fotos digital. Una evolució menor ha tingut el home cinema o la videocàmera digital, que experimenten un creixement molt baix en els darrers anys. De tots els terminals, el telèfon mòbil és un dels més dinàmics pel que fa a la seva evolució. La gran competència entre els fabricants per un mercat en continu creixement ha portat al llançament d'un gran nombre de novetats anualment, i sobretot a una reducció dels cicles de vida amb el consegüent risc per a les companyies que en algunes ocasions tot just amortitzen les seves inversions. La renovació del parc de televisors està canviant dràsticament la tipologia d'aquests terminals a les llars. Actualment, les noves tecnologies, com el plasma , el TFT o l'OLED han desplaçat completament als televisors de tub de raigs catòdics, que han quedat com a residuals en les gammes més baixes i de petites dimensions i aquesta popularització dels televisors avançats té com a conseqüència una baixada contínua dels preus. Malgrat que la venda de televisors tradicionals gairebé ha desaparegut, el parc de televisors instal·lats sol tenir una antiguitat alta, tot i que ja hi comença a haver un bon nombre de llars on conviuen ambdós tipus de models. Aquests terminals comencen a incloure altres funcionalitats com a sintonitzador de TDT que ja supera àmpliament als televisors que no l'inclouen, disc dur o port USB, o en els casos més avançats connexió sense fil, Bluetooth i Wi-fi. Les empreses i entitats varen passar aleshores a utilitzar les TIC com a un nou canal de difusió dels productes i serveis aportant als seus usuaris una ubiqüitat d'accés. Varen aparèixer un segon grup de serveis TIC com ara el comerç electrònic, la banca online, l'accés a continguts informatius i d'oci i, fins i tot l'accés a l'administració pública. Són serveis on es manté el model proveïdor-client amb una sofisticació és o menys gran en funció de les posibilitats tecnològiques i de l'evolució de la forma de prestar el servei. És una de les activitats més freqüents a les llars amb accés a Internet. El correu electrònic i els missatges de text del mòbil han modificat les formes d'interactuar amb amics. Un problema important és el de la recepció de missatges no sol·licitats ni desitjats, i en quantitats massives, fet conegut com a spam. Un altre problema és el que es coneix com a phishing, que consisteix en enviar correus fraudulents amb l'objectiu d'enganyar els destinataris per que revelin informació personal o financera. En alguns països els polítics distribueixen els seus discursos a través de podcast, per assegurar que el missatge sigui directe i evitar la intervenció dels mitjans de comunicació. Moltes cadenes de ràdio s'han llençat a fer podcasting, permetent als usuaris personalitzar com escolten els seus programes preferits, arribant a una audiència que no pot escoltar la ràdio en determinats horaris. La TDT oferirà serveis de transmissió de dades i interactivitat, concretament guies electròniques de programació, serveis d'informació ciutadana, i els relacionats amb l'administració i el comerç electrònic. Les emissions en alta definició no acaben d'impossar-se e tot el món per l'exisstència dedos formats possibles, cosa que obliga a les operadores a triar-ne un, amb el risc d'ecollir l'opció menys popular. Un altre motiu és la poca oferta de continguts en alta definició. Un altre servei, similar al d'àudio, és l'streaming de continguts de TV. Ara mateix hi ha nombrosos llocs web que ofereixen l'accés a emissions de TV per Internet via streaming, que permet escoltar i veure els arxius mentre es fa la transferència, no essent necessària la finalització del procés. El comerç electrònic és una modalitat de la compra a distància que està proliferant darrerament, per mitjà d'una xarxa de telecomunicacions, generalment Internet, fruit de la creixent familiarització dels ciutadans amb les noves tecnologies. S'inclouen les vendes efectuades en subhastes fetes per via electrònica. La implantació d'aquest tipus de serveis és una prioritat per tots els governs dels països més desenvolupats. Entre els beneficis més clars que els mitjans de comunicació aporten a la societat es troben l'accés a la cultura i a l'educació, on els avanços tecnològics i els beneficis que comporta l'era de la comunicació en què vivim llancen un balanç i unes previsions extraordinariament positives. Tot i així, alguns experts han incidit en què deu existir una relació entre la informació que se suministra i la capacitat d'assimilació de la mateixa per part de les persones. Per això, és convenient una adequada educació en l'ús d'aquests poderosos mitjans. Tornant a l'educació, aquesta ha de replantejar els seus objectius, metes, pedagogies i didàctiques. Les mateixes forces tecnològiques que faran tan necessari l'aprenentatge, el faran agradable i pràctic. Actualment les escoles, com altres institucions, estan reinventant-se al voltant de les oportunitats obertes per la tecnologia de la informació. Les xarxes educatives virtuals s'estan transformant en les noves unitats bàsiques del sistema educatiu, que inclouen el disseny i la construcció de nous escenaris educatius, l'el·laboració d'instruments educatius electrònics i la formació d'educadors especialitzats en l'ensenyança en un nou espai social. I el futur dels jocs segueix la tendència de convergència de la resta d'aplicacions. Per exemple, als Estats Units, quan comença el procés de creació d'una pel·lícula es dissenyen conjuntament film i videojoc, i aquest forma part del merchandising. Com ja s'ha esmentat a l'apartat de terminals, els nous terminals permeten l'accés a altres plataformes, i així el 30,9% dels propietaris del iPhone veuen la televisió al mòbil o el 49,7% va accedir a xarxes socials. Però el canvi principal que les possibilitats tecnològiques han propiciat ha estat l'aparició de fórmules de cooperació entre usuaris de la xarxa, trencant el paradigma clàssic proveïdor-client.