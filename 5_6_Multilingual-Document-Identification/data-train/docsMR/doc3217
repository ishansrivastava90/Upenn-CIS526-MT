Menurut pemerhati antarabangsa, tindakan ini ialah satu langkah untuk menyingkirkan Angkatan Bersenjata Indonesia yang pro-Sukarno dan pro-Komunis, khususnya Angkatan Udara Republik Indonesia dan Panglima Angkatan Udaranya, Laksamana Udara Cina Indonesia yang merupakan kaum minoriti. Suharto dikatakan menerima dukungan CIA dalam penumpasan komunis itu. 25 tahun kemudian, diplomat Amerika Syarikat mendedahkan bahawa mereka telah menulis daftar komunis Indonesia dan menyerahkan sebanyak 5,000 nama kepada tentera Indonesia. Beberapa pemerhati politik, baik di dalam negeri mahupun di luar, mengatakan bahawa Suharto membersihkan parlimen daripada komunis, menyingkirkan kesatuan sekerja, dan meningkatkan penapisan. Beliau juga memutuskan hubungan diplomatik dengan Republik Rakyat Cina dan menjalin hubungan dengan negara-negara barat dan Pertubuhan Bangsa-Bangsa Bersatu. Suharto menjadi penentu dalam semua keputusan politik. Diduga bahawa daftar tersangka komunis diberikan oleh Clinton disebut oleh New York Times mengatakan bahawa Suharto adalah "orang seperti kita" atau "orang golongan kita". Dalam bidang ekonomi, pengeluaran beras Indonesia telah mencapai mampu diri pada tahun 1984. Kemajuan ekonomi Indonesia pada saat itu mencapai prestasi yang menyebabkannya  dimasukkan dalam negara yang mendekati negara-negara Industri Baru, bersama-sama dengan Malaysia, Filipina dan Thailand, selain Singapura, Taiwan dan Korea Selatan. Bagaimanapun, prestasi itu tidak dapat dipertahankan pada tahun-tahun berikutnya. Seiring dengan naik taraf pendidikan pada masa pemerintahannya kerana pertumbuhan ekonomi, termuncullah berbagai-bagai kritik dan ketidakpuasan terhadap ketidakseimbangan dalam pembangunan dari segi ekonomi, sosial dan politik. Pengkritik-pengkritiknya menuntut perbaikan. Presiden Suharto memulakan penekanannya terhadap kaum Cina kerana tuduhan simpati mereka terhadap pihak komunis. Beliau melarang penggunaan tulisan bahasa Cina, dan menutup semua pertubuhan Cina. Pada tahun 1970 Suharto melarang bantahan pelajar selepas tunjuk perasaan yang meluas terhadap rasuah. Sebuah suruhanjaya mendapati bahawa rasuah sangat umum. Suharto bersetuju dengan hanya dua kes, dan kemudian menutup suruhanjaya tersebut. Rasuah kemudian merebak. Suharto memerintah melalui pengawalan tentera dan penapisan media massa. Beliau menguasai kewangan dengan memberikan urus niaga yang mudah dan monopoli kepada saudara-saudaranya, termasuk enam orang anaknya. Suharto juga memainkan puak-puak tentera melawan antara satu sama lain, dimulai dengan mendukung kelompok Nasionalis dan kemudiannya mendukung unsur-unsur Islam. Pada 1975, atas permintaan Amerika Syarikat dan Australia, Suharto memerintahkan pasukan Indonesia memasuki Timor Timur, bekas jajahan Portugal. Setelah Portugal bermundur, gerakan Fretilin telah memegang kuasa dan menimbulkan kekacauan dalam  masyarakat Timor Timur sendiri. Amerika Syarikat berasa khuatir atas permintaan campur tangan Kesatuan Soviet oleh Fretilin. Kemudian, pemerintahan Timor Timur yang menyokong persepaduan dipasang oleh Indonesia meminta wilayah tersebut bersepadu dengan Indonesia. Pada 15 Julai 1976, Timor Timur menjadi sebuah wilayah Indonesia sehingga dialihkan ke PBB pada tahun 1999. Rasuah menjadi beban berat pada 1980-an. Pada 5 Mei 1980, sebuah kelompok yang lebih dikenali sebagai Petisyen 50 menuntut kebebasan politik yang lebih besar. Kelompok ini terdiri daripada anggota tentera, politik, akademik, dan mahasiswa. Media Indonesia menapiskan beritanya dan pemerintah menangkap penandatangannya. Pada tahun 1984, selepas kelompok ini menuduh bahawa Suharto menciptakan negara satu parti, beberapa pemimpinnya dipenjarakan. Catatan hak asasi manusia Soeharto juga semakin buruk dari setahun ke setahun. Pada 1993, Suruhanjaya Hak Asasi Manusia PBB mendedahkan pelanggaran hak-hak asasi manusia yang serius di Indonesia dan di Timor Timur. Presiden Amerika Syarikat Bill Clinton mendukung resolusi tersebut. Pada 1997, menurut Bank Dunia, 20 - 30% daripada bantuan pembangunan Indonesia telah disalahgunakan selama bertahun-tahun. Krisis Kewangan Asia 1997 tidak membawa hal yang baik kepada pemerintahan Presiden Suharto ketika beliau terpaksa meminta pinjaman. Permintaan itu bererti pemeriksaan yang menyeluruh dan terperinci oleh Tabung Kewangan Antarabangsa. Meskipun Suharto menyatakan bahawa beliau tidak ingin dicalonkan kembali sebagai Presiden untuk tempoh  B.J. Habibie. Dalam pemerintahannya yang berlangsung selama 32 tahunnya, telah terjadi penyalahgunaan kuasa,  termasuk rasuah dan pelanggaran hak asasi manusia. Hal-hal itu merupakan salah satu faktor yang mengakhirkan era Suharto.