4 évvel később, 1982-ben az európai albizottság függetlenné vált, a nevét pedig az Európai Gyógyszerészhallgatók Bizottságára változtatta és hivatalos bejegyzésre került az Illkrich-i bíróságon. Az Egyesület fő célja volt, hogy Európán belül a gyógyszerészeti képzések egymást kölcsönösen elismerjék és ez által is előmozdítsák a gyógyszerészek szabad mozgását. A Parlamenti Tanács a felügyelő szervezete az Egyesületnek, mely biztosítja, hogy minden döntés megfelel az Egyesület szabályainak és közbeavatkozik, ha valami szabálysértést észlel. Parlamenti Tanácsnak 3 tagja van. A tagoknak nem szükséges egy országból valónak lenniük. Később egyéb pozíciók is alakultak a vezetőségen belül és 5 alelnöki tisztséget hoztak létre. Az EPSA aktuális szerkezetében a Vezetőségnek 9 tagja van, melyek közül 7-et választanak és 2-t kijelölnek. Az EPSA LS-ket a tagországok egyesületeiben választják vagy jelölik és fő feladatuk, hogy a tagországokat tájékoztassák az EPSA aktuális terveiről, és hogy kapcsolatot teremtsenek az EPSA vezetőség és a Nemzeti Egyesületek vezetőségei között. A LS-k szavazati joggal rendelkező hivatalos küldöttek a Közgyűléseken. Az IMP koordinációs vezetősége azon dolgozik, hogy az Individual Mobility Project fejlesztéséből nyereséget érjen el a szervezet. Van egy központi IMP koordinátor és azon tagországokban, melyek részt vesznek a programban található egy Nemzeti IMP koordinátor. A központi koordinátort a Közgyűlésen választják, hasonlóan a többi EPSA vezetőséghez, a Nemzeti koordinátorokat az egyes tagországok egyesületei választják. Az EPSA számláját az Auditáló Bizottság ellenőrzi, mely a Közgyűlésnek az ellenőrzésről tájékoztatást ad. A Bizottságnak legalább 2 tagja van, akiket a Parlamenti Tanács jelöl ki és nem szükséges, hogy azonos országból származó emberek legyenek. Az EPSA Éves Kongresszus a legfontosabb esemény az év során. Ezt az eseményt mind az EPSA, mind a megrendező egyesület közösen szervezi. Annak érdekében, hogy ez a közreműködés sikeres legyen, megalapítottak egy Fogadóbizottságot, melynek van egy vezetője, akit az EPSA vezetőség választ, s aki hivatalos minden vezetőségi találkozóra, hogy biztosítsa a megfelelő kommunikációt az EPSA csapat és a Fogadóbizottság között, hogy egy sikeres esemény legyen a Kongresszus. A bizottságnak 3 tagja van, feladatuk, hogy különböző lehetőségeket találjanak alapítványoknál Európában, és hogy fejlesszék a különböző ösztöndíjakra történő pályázatokat. Ennek tagjai a gyógyszerészet különböző szakterületeiről származó szakemberek, akik segítik az EPSA vezetőségét a tapasztalataikkal és a kapcsolataikkal. A Nyári Egyetemet általában július végén rendezik meg. Hasonlóan a többi rendezvényhez, ennek is van oktatási és társasági része, de itt nem tartanak Közgyűlést. Idén, 2010-ben Burgaszban rendezik meg a Nyári Egyetemet. A Körlevél tartalmazza a legfrissebb információkat az Egyesület programjairól és tevékenységeiről. Ezen keresztül lehetőség nyílik a programok népszerűsítésére és az események után vélemények megosztására. A Körlevelet minden hónapban kétszer elektronikusan küldik a diákoknak, de ezen kívül az Egyesület hivatalos honlapján is elérhető. A Beszámolói füzetet minden évben azzal a céllal adják ki, hogy az Egyesület vezetői összefoglalhassák az egyéves munkájukat. Ebben befejezésül találhatók az egyes felmérések eredményei, mint például az Éves kérdőív, valamint a Vélemény-nyilatkozat. A Leköszönő elnök feladata ezen kiadvány szerkesztése és kiadása, melyet minden EPSA tagország megkap. Az Egyesületnek minden évben van egy adott témája, melyről később egy kérdőív is készül, melyet minden diákhoz eljuttatnak és végül az eredményeket szakmai szervezeteknek is bemutatják. Az EPSA Lifelong Learning Certificate biztosítja a lehetőséget egy kézzelfogható tanúsítvány megszerzéséhez azon gyógyszerészhallgatók számára, akik az EPSA keretein belül megrendezésre kerülő szakmai és oktatási programokon részt vesznek. Ez ugyanakkor felhívja a figyelmet az egészségügyben dolgozó szakemberek körében folyó folyamatos továbbképzés fontosságára, és hogy ezen adatokat megfelelő pontossággal rögzíteni kell folyamatosan. Azok kapják meg a bizonyítványt, akik egy év alatt 5 pontot szereznek meg. A pontokat EPSA eseményeken, illetve nemzeti szinten megrendezett EPSA programokon való részvételért lehet kapni. Az EPSA megalapítása óta nagyon sok diák dolgozott már azon, hogy az Egyesület minél jobb legyen. Az EPSA Öregdiák Adatbázisának célja, hogy összekapcsolja a mindenkori EPSA csapatot az öregdiákokkal, ezáltal is segítve a munkájukat. Ez a program megadja a lehetőséget az EPSA-val való kapcsolat fenntartására, és hogy az öregdiákok, akik idejüket áldozták az Egyesületre, előnyökhöz jussanak. A program célja, hogy az Éves Kongresszus alatt tartsanak egy Öregdiák hétvégét, egy Öregdiák magazin létrehozása, illetve egy olyan honlap szerkesztése, mely az öregdiákokra vonatkozó fontos információkat tartalmazza – az Öregdiák Adatbázis. A Monthy Question Overview egy információs levél, melyet az Oktatásért felelős alelnök minden hónapban elküld, és amelyben a munkacsoportok havi munkáját összegzi. Miután a munkacsoportok vezetői megírták a havi beszámolójukat, egy 80 szavas összefoglalást jelentetnek meg, melyben mindenki tudomást szerezhet az adott munkacsoport fejlődéséről.