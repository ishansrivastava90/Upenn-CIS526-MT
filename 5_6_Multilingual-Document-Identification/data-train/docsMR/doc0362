ఈ వ్యాసం సహాయం పేజీల లోని ఒక భాగం. ఇక్కడున్న లాగిన్‌ లింకును గాని, ఈ పేజీకి పైన కుడి పక్కన ఉన్న లాగిన్‌ లింకును గాని నొక్కండి. మీ సభ్యనామం, సంకేత పదం కొరకు అడుగుతుంది. మీరు అసలు అకౌంటు సృష్టించకపోతే, మూడో పెట్టెలో సంకేత పదాన్ని రెండో సారి రాసి మీట నొక్కితే మీ అకౌంటు సృష్టింపబడుతుంది. మీకిష్టమైతే ఈ-మెయిల్‌ అడ్రసు కూడా ఇవ్వవచ్చు. ఇతర సభ్యులు ఈ ఆద్రసుకు మెయిల్‌ పంపగలరు కానీ వారు మీ అడ్రసు ఏమిటో తెలుసుకోలేరు. నన్ను గుర్తు పెట్టుకో  అనే చెక్‌ బాక్సులో టిక్కు పెడితే, ఒకే కంప్యూటరు నుండి వికీపీడియాను చూస్తూంటే, ప్రతీసారీ లాగిన్‌ అవ్వాల్సిన అవసరం ఉండదు. ఫైర్‌వాల్‌ కానీ, అడ్‌బ్లాకింగు సాఫ్ట్‌వేర్‌ కాని కూకీ లను కెలికే అవకాశం ఉంది. మీరు పదే పదే లాగిన్‌ కావలసి వస్తుంటే, సమస్య ఇదే అవటానికి అవకాశం ఉంది. ఒక్కోసారి మీరు రచనలు చెయ్యడం మొదలుపెట్టి భద్రపరచే లోగానో, లేక ఒక విండో నుండి మరో దానికి వెళ్ళేటపుడు గాని లాగౌట్‌ అయిపోవచ్చు. ఇది మీ బ్రౌజరు సెట్టింగుల వలన కావచ్చు, లేక ఒక్కోసారి విపరీతమైన పని వత్తిడి వలన సర్వరు తప్పు చెయ్యడం వలన కావచ్చు. నన్ను గుర్తు పెట్టుకో  అనే చెక్‌బాక్సులో టిక్కు పెడితే అసలిలాంటివేమీ జరగవు. మీరు వాడేది పబ్లిక్‌ కంప్యూటరు అయితే మీ పని అయిపోయాక, కూకీలను తొలగించండి. మీకో సభ్యుని చర్చా పేజీ  కూడా ఉంటుంది. పేజీకి పైన మీ సభ్యనామం పక్కన ఉన్న నా గురించి చర్చ  అనే లింకును నొక్కి ఈ పేజీ కి వెళ్ళవచ్చు. ఈ పేజీలో ఇతరులు మీకు సందేశాలు ఇవ్వవచ్చు, మీరు వాటికి సమాధానాలు రాయవచ్చు. మరింత సమాచారానికై సభ్యుని పేజీ మరియు చర్చా పేజీ చూడండి.