Kad galėtų susimokėti už mokslus, Simone grodavo viename Atlantic Sičio bare. Jo savininkas jai liepė ne tik groti, bet ir dainuoti, jei nori darbo. Taigi, 1954 metais Eunice susigalvojo Ninos Simone sceninį vardą, nenorėdama, kad motina sužinotų ją grojant „velnio muziką“. „Nina“ kilo nuo ispaniško žodžio „niña“, „mergaitė“, kaip ją praminė vaikinas, o „Simone“ - kaip prancūzų aktorė Simone Signoret, kurią buvo mačiusi viename filme. Bare Nina grodavo ir dainuodavo džiazo, bliuzo bei klasikinės muzikos mišinį ir taip susikūrė nedidelį, bet ištikimą fanų būrelį. Pagrojusi nedideliuose baruose ir užeigose, 1958-aisiais ji įrašė George'o Gershwin'o dainos „I Loves You Porgy“ versiją, kurią buvo išmokusi iš Billie Holiday albumo ir atliko paprašyta bičiulio. Kūrinys užkopė į hitų sąrašų viršūnes, o netrukus buvo išleistas ir jos pirmasis albumas „Little Girl Blue“. Simone iš jo beveik nieko neuždirbo. Autorės teises ji pardavė už 3000 JAV dolerių ir prarado daugiau kaip milijoną dolerių pelno. Po „Little Girl Blue“ sėkmės, Simone pasirašė sutartį su didesne įrašų kompanija ir vieną po kito išleido studijoje įrašytų ir gyvo garso albumų. Norėdama išlaikyti Niną pas save, kompanija atsisakė bet kokios dainininkės kūrybos kontrolės, įskaitant ir įrašomų dainų pasirinkimą. Tuo metu ji grojo jau vien tik pop muziką, kad užsidirbtų pinigų tęsti klasikinės muzikos studijas. Ji drąsiai gynė savo kūrybinę laisvę, nes turėti sutartį jai nebuvo svarbu. Tokį požiūrį į muzikos įrašų industriją ji išsaugojo didžiąją savo karjeros dalį. Nuo tada žmogaus teisių judėjimo idėjos tapo įprastos Simone repertuare ir gyvuose pasirodymuose. Ji grojo ir kalbėjo ne vienoje demonstracijoje, įrašė linčiavimą JAV Pietuose, versiją ir sukūrė dainą „Images“ pagal poeto W. Cuney tekstą apie tai, kaip juodaodėms moterims Amerikoje stinga išdidumo jausmo. „Four Women“ - daina apie keturis skirtingus juodaodžių moterų stereotipus. 1970 m. rugsėjį Simone paliko Jungtines Valstijas. Dainininkė išskrido į Barbadosą, tikėdamasi, kad jos vyras ir vadybininkas Andrew Stroud ją susiras, kai vėl reikės koncertuoti. Bet Stroud'as staigų žmonos dingimą ir namuose paliktą sutuoktuvių žiedą suprato kaip skyrybas. Kaip vadybininkas, Stroud'as buvo atsakingas už visas Simone pajamas. Likusi viena atlikėja neturėjo supratimo nei kaip tvarkyti savo turtą, nei kiek iš tiesų ji verta. Parvykusi į JAV sužinojo, kad yra ieškoma dėl mokesčių nemokėjimo, todėl, norėdama išvengti teismų, iškart grįžo atgal į Barbadosą. Ten ji praleido netrumpą laiko tarpą ir išgyveno romaną su šalies Ministru Pirmininiku Errol Barrow. Ninos artima draugė, dainininkė Miriam Makeba, įtikino ją atvykti į Liberiją. Po to Simone dar gyveno Šveicarijoje ir Nyderlanduose, kol pagaliau apsistojo Prancūzijoje 1992 m. 1993 m. Simone įsikūrė netoli Brodvėjuje pastatytoje „Aidoje“. Scenoje ji pereidavo nuo gospelo iki bliuzo, nuo džiazo ir folk muzikos iki melodijų, persmelktų klasikinės muzikos stilistika. Koncertuose ji dažnai bendraudavo su publika, o tylą naudodavo kaip muzikos elementą. Simone turėjo įnoringos ir sunkiai sukalbamos atlikejos reputaciją, su kuria ji atkakliai nesutiko. 1995-aisiais šovė į kaimynų sūnų pneumatiniu pistoletu ir sužeidė, nes jo juokas trukdė jai susikaupti. Atlikėja taip pat šovė į įrašų kompanijos vadovą, kurį apkaltino pasisavinus jos honorarą. Šiais laikais sutariama, kad toks Simone elgesys buvo maniakinės depresijos rezultatas. Nuo septintojo dešimtmečio dainininkė nenoriai gėrė vaistus nuo šios ligos. Visa tai buvo žinoma tik nedidelei grupelei artimiausių draugų, ir laikoma paslaptyje daugybę metų, kol buvo atskleista 2004 m. Silvijos Hampton parašytoje biografijoje "Break Down and Let it All Out".