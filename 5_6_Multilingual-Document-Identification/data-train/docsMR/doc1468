محمد عطا در یک خانواده سختگیر متولد شد. پدرش وکیل بود و مادرش از خانواده‌ای ثروتمند و تحصیل کرده بود. پدرش خویشاوندان زیادی نداشت و خویشاوندان مادری هم فاصله زیادی با آنها داشتند و به این دلیل خانواده او کم رفت و امد بودند. پدرش سختگیر بود و او و دو خواهرش را به شدت مجبور به درس خواندن می‌کرد و از بازی کردن آنها با بچه‌های همسایه جلوگیری می‌کرد. در عوض عطا مجبور بود در خانه بماند و به شدت مطالعه کند.در سال ۱۹۸۵ عطا توانست با رتبه‌ای عالی در رشته مهندسی معماری در دانشگاه قاهره پذیرفته شود و در سال ۱۹۹۰ فارغ التحصیل شد. در سال ۱۹۹۲ پدر عطا یک زوج آلمانی را که برای مسافرت به قاهره آمده بودند برای شام دعوت کرد.این زوج به عطا پیشنهاد کردند برای ادامه تحصیل به آلمان برود و به طور موقت در خانه آنها زندگی کند. عطا دو هفته بعد به هامبورگ رفت و در رشته برنامه ریزی شهری در دانشگاه فنی هامبورگ ثبت نام کرد. ۶ ماه بعد زوج آلمانی از عطا خواستند خانه آنها را ترک کند و عطا یک خانه دانشجویی سه نفره اجاره کرد. عطا تا سال ۱۹۹۸ در آن خانه ماند و مدام با هم اتاقی‌های خود جر و بحث داشت. عطا بسیار نامرتب بود ، اتاق را تمیز نمی‌کرد و ظزف‌ها را نمی‌شست.هم اتاقی‌های عطا شخصیت او را تندخو و منزوی توصیف می‌کردند. عطا پس از آمدن به هامبورگ مذهبی تر شد ، مرتب به مسجد می‌رفت . عطا در هامبورگ با مسجدالقدس و عقاید افراطی مسلمان آنجا آشنا شد. عطا در القدس کلاس درس و گروه نماز تشکیل داد و دوستان زیادی پیدا کرد.در زمستان ۱۹۹۸ عطا به همراه دوستان افراطی خود آپارتمان شماره ۵۴ را در مارین اشتراس اجاره کرد.آپارتمان شماره ۵۴ کانون اصلی ترویج عقاید ضد امریکایی و راه‌های حمله به امریکا بود که اعضای شبکه هامبورگ شب‌ها در آن جمع می‌شدند و تصاویر مسلمانان افراطی را از تلوزیون می‌دیدند. در نوامبر ۱۹۹۹ عطا به همراه جراح، الشیخی و بن الشیب با هواپیما از هامبورگ به استانبول رفتند و ازآنجا با پروازی دیگر به کراچی پاکستان رفتند و عاملان تروریست آنها را از مرز افغانستان عبور دادند و به مخفیگاه بن لادن بردند. آنها با اسامه بن لادن دیدار کردند و با او پیمان وفاداری بستند. بن لادن از انها پرسید که آیا حاضرند عملیات شهادت طلبانه انجام دهند و آنها جوابی مثبت دادند. بن لادن به آنها ماموریت هواپیماربایی در ایلات متحده را داد و محمد عطا را به عنوان رهبر عملیات انتخاب کرد. آنها برای اطلاع از جزئیات عملیات به دیدار خالد شیخ محمد در پاکستان رفتند. او به آنها گفت سریعا به هامبورگ بازگردند و برای تحصیل در مدارس خلبانی درخواست بدهند. آنها بعد از بازگشتن به هامبورگ اعلام کردند که پاسپورتشان مفقود شده تا به این شکل مهر سفر به افغانستان و پاکستان را پاک کنند.