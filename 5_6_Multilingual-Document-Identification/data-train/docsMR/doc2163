La carriera di Jerrold David Friedman, questo il suo vero nome, ha inizio nel 1966 quando, studente al serie originale di Star Trek. Gerrold è l'autore della serie The War Against the Chtorr nella quale si parla di un'invasione della Terra da parte di misteriosi alieni. Se in prima battuta pare una storia d'invasione basata sul cliché classico degli orripilanti alieni, i famigerati Chtorrian, che divorano gli esseri umani, sin dalle prima pagine si comprende come l'ovvietà scompaia. L'invasione descritta da Gerrold è strana, insolita, incomprensibile e misteriosa. Gli invasori apparentemente non usano tecnologie avanzate, non dispongono di astronavi o di strane armi a raggi. Approdano sul pianeta insinuando un'intera piramide ecologica. Questa è costituita da migliaia di specie vegetali e animali aggressive che minacciano l'ecosistema terrestre per trasformare la superficie del pianeta in qualcos'altro, in qualcosa di alieno. Gerrold, per la narrazione, utilizza un espediente letterario singolare. Narra le vicende di guerra dal punto di vista minore di Jim McCarthy, un giovane soldato delle Forze Speciali, quelle forze di élite dell'esercito americano impegnate nel tentativo di contenimento dell'invasione. Questo espediente gli permette di sviluppare la storia senza dover specificare da dove provengano gli alieni, come questi siano giunti sulla Terra, se questi siano l'avanguardia di una particolare specie intelligente. Nel contempo, riesce ad esprimere il concetto secondo il quale chi combatte, quasi sempre, non ha mai chiara la visione d'insieme ed ignora totalmente quello che avviene in altre parti dello scacchiere di guerra. Un terzo concetto vuole che l'addestramento militare sia psicologico/filosofico prima che tecnico. Usa l'espediente del Mode Training, di fatto presentato al lettore come se si trattasse di un'alternativa a Scientology di Ron Hubbard, costituito da una serie di indottrinamenti e frutto di un mix di filosofie orientali e di norme comportamentali tipiche dei Marines. Ne The Martian Child, in una novella semi-autobiografica, descrive l'esperienza di genitore adottivo. Il romanzo ha vinto sia il premio Hugo che il Nebula ed è in attualmente produzione un film, previsto per il 2007 Nel 2000, la sua lunga ammirazione per le opere di Robert A. Heinlein lo porta a scrivere la serie The Dingilliad nella quale segue la storia di un adolescente e della sua famiglia mentre provano a iniziare una nuova vita. Anche se non necessariamente canonico, si trovano molti spunti che legano questa serie alla Guerra contro gli Chtorr, soprattutto nelle malattie e nell'ipotetica apparizione di enormi vermi dal colore viola. Nel 2005, vince il Telluride Tech Festival Award of Technology a Telluride, Colorado. Nel 2004, Gerrold ha annunciato i titoli dei restanti tre capitoli della saga. Nel 2008 il quinto libro è stato completato con una data di pubblicazione stimata per il Luglio 2011. Gli ultimi capitoli del settimo sono già stati scritti.