Kapal Type 23 pertama ditauliahkan dalam tahun 1989 dan kapal yang penghabisan dalam kelas ini di ditauliahkan dalam tahun 2002.  Sebanyak 16 buah kapal kelas ini dibina, 3 daripadanya kini berkhidmat dengan Tentera Laut Chile dan 13 lagi berkhidmat dengan Tentera Laut Diraja Britain. Frigat Type 23 dipesan oleh Laut Atlantik Utara. Pada mulanya, pegawai perancang mencadangkan supaya kelas frigat ini tidak diberikan senjata pertahanan diri supaya membolehkan sistem sistem pelancar menegak peluru berpandu Sea Wolf dipasang kepada kapal pengisian minyak kelas Fort Victoria, kerana sebuah kapal kelas Fort Victoria akan menyokong 4 buah kapal frigat Type 23. Cadangan ini dibantah oleh tentera laut. Kapal kelas Fort Victoria juga menyokong penyelenggaraan dan baik pulih helikopter di frigat Type 23, dan kapal-kapal Type 23 hanya perlu menjalankan kerja pengisian semula senjata dan pengisian semula bahan api. Daripada pengajaran yang diperolehi semasa Perang Falkland, reka bentuk frigat type 23 dibesarkan untuk membolehkan pemasangan sebuah meriam kaliber sederhana untuk memberikan bantuan tembakan unit tentera di pantai dan juga untuk serangan sasaran di permukaan laut. Misil Sea Wolf VLS  memberikan pertahanan menentang kapal terbang dan  juga misil anti kapal seperti Exocet. Pemasangan misil jenis Harpoon pula memberikan sistem senjata serangan yang kredibel  kepada frigate Type 23. Dengan itu, frigate Type 23 berubah menjadi sebuah frigat pelbagai guna yang berupaya menjalankan tugasan antikapal selam, antikapal terbang dan antikapal. Kapal type 23 juga direka supaya mempunyai keratan rentas radar yang rendah, pengautomatikan sistem persenjataan dan pengurusan  untuk membolehkan bilangan anak kapal yang paling minimum, penggunaan sistem pendorong CODLAG yang menggabungkan enjin diesel elektrik dengan sistem turbin gas dan enjin elektrik membolehkan kapal kelas Type 23 menjalani operasi dengan senyap memburu kapal selam, ataupun dipandu laju menggunakan enjin turbin gas. Sistem misil Sea Wolf VLS sebenarnya direka khusus untuk kegunaan frigat Type 23 dan mula digunakan dalam kelas frigat kelas ini. Kejayaan sistem ini menyebabkan sistem Sea Wolf VLS dipilih untuk lain-lain kelas kapal termasuklah frigat Kelas Lekiu yang dipesan dan digunakan oleh Tentera Laut Diraja Malaysia. HMS Norfolk adalah kapal pertama dalam kelas ini juta. Kapal-kapal berikut berharga £60-96 juta. Kos pengurusan sebuah frigat type 23 dianggarkan £16 juta. Pada HMS Norfolk, HMS Marlborough dan HMS Grafton akan dibersarakan sebagai langkah penjimatan dan pengurangan kos pertahanan. Tentera Laut Chile membeli ketiga-tiga buah kapal tersebut untuk penghantaran dalam tahun 2008.  BAE Systems  akan membaik pulih dan menaik taraf 3 kapal tersebut pada kos £134 juta. Kapal pertama untuk Tentera Laut Chile dinamakan Almirante Cochrane.