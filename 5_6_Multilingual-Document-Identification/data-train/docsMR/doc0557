A modern lenipar akkor fejlődött ki, amikor Philipp de Girard 1814-ben szabadalmaztatta a len nedves fonási eljárását. Ő alapította Párizsban az első lenfonó gyárat. Franciaország, Hollandia és Belgium adja a világ rostlentermelésének kb. 70%-át, Európában még kedvező adottságokkal rendelkezik Fehéroroszország, Ukrajna, Csehország és Lengyelország. Magyarországon belül főleg a Dunántúlon termesztették, de az 1980-as évek elején megszűnt a rostlentermelés. Európán kívül a legfontosabb termelő Egyiptom és Kína. 2. Gubózás  a magok eltávolítása, többnyire a nyüvéssel egyidejűleg a betakarításkor elvégzik 3. Áztatás a fás részek fellazítása 4. Tilolás a fellazult fás részek rostról való eltávolítása Az áztatási eljárás módja szerint harmat-, illetve vizázott lent készítenek. Vízben történő áztatáskor baktériumok végzik el a fás részek fellazítását. Az áztatás 3-7 nap alatt megy végbe. Az áztatást követően a lent kévéket sátor formájú kúpokban napon szárítják. A len színe világos sárgás színű lesz. Harmaton történő áztatáskor a lent a betakarításkor rendekben a földön hagyják, ahol néhány hét alatt a korai harmaton szaporodó gombák lazítják fel a fás részeket. A harmatázott len színe világos szürke. Az erősen időjárásfüggő áztatási módszer miatt a szín gyakran változik sötét szürkétől a vöröses színig. A tilolást lenturbinán végzik. A turbináról kapott hosszú szál a tilolt len. A rövid szálú tilolási kócot tisztító gépsoron a pozdorja nagy részéről megtisztítják, és alacsonyabb értékű font termékek előállítására alkalmas formába hozzák. Ez a tilolt kóc. A sejtek hossza 5 - 70 mm, átmérőjük 8-60 mikron. Sokélű prizma keresztmetszet, vége felé keskenyedő, mindkét vége hegyes. Lúgok duzzasztják. Bár savakra kevésbé érzékeny mint a pamut, erős savakban elbomlik. Fehérítése savas közegben nátrium-kloriddal, lúgos közegben hidrogén-peroxiddal történik. Talpvarrócérnától egészen a  finom  sebvarró fonalakig kiterjedten alkalmazzák. A gerebenezésnél keletkező gerebenkóc kártolt vagy fésült fonási eljárással feldolgozható és ebből nehezebb szövetek készíthetők. Jó nedvszívó képessége miatt gerebenezett szálat vízvezeték szerelési munkákhoz tömítőanyagnak használják, bár hazánkban - elsősorban a könnyebb hozzáférhetőség miatt - az alacsonyabb fonási értékű kendert terjedt el erre a célra. Egyiptomi vizázott lenből baba, vagy fonat formában kerül forgalomba csőszereléshez tömítőanyag. Az egészben vagy őrölve fogyasztott lenmag, illetve a lenolaj az egészséges emberi táplálkozásban is mindinkább teret hódít. A legtisztább és legtöbb telítetlen vegetáriánusok számára különösen fontos lehet.