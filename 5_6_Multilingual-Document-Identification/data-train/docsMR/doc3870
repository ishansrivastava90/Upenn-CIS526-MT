Rahvusvahelise tuntuse saavutas Gomes 2000. aasta Euroopa meistrivõistlustel.  Hüüdnimi pandi talle juba lapsepõlves oma eeskuju Fernando Gomese järgi, kes oli 1983. ja 1985. aasta Euroopa parim väravakütt. Oma debüüthooaja pidas Benfica. Ta võitis Boavistaga ka Portugali karika. 2002. aastal pidi ta aga Fiorentina meeskonna finantsraskuste tõttu naasma tagasi Benficasse. 2003/2004 hooajal vaevles ta vigastustes, kuid suutis esineda 21 mängus. Eriti säravalt esines ta aga 2003/2004 aasta karikafinaalis, kus alistati FC Porto. 2004/2005 võitis ta Benfica koosseisus Portugali SuperLiga.   2005/2006. aastal jäi Nuno Gomesel selja taha vägagi edukas hooaeg - ta oli 15 väravaga Portugali Superliga teisena parim väravakütt ja võitis SL Benficaga ka Portugali Superkarika. 2006/2007. aasta hooajal jäeti ta sageli varumängijate pingile, kuid hoolimata sellest õnnestus tal teha skoori nii Portugali Superligas, Portugali karikasarjas kui ka UEFA Meistrite Liigas ja UEFA Karikasarjas. Nuno Gomes on Portugali rahvuskoondist esindanud alates U-15 koondisest.   1996. aastal 19-aastaselt tegi ta aga debüüdi Portugali rahvusmeeskonnas Prantsusmaa vastu. Lisaks osales ta samal aastal ka Atlanta OMil. Euro 2000 turniiril lõi ta 4 värvat. Sel turniiril sai ta ka 7-kuulise karistuse, sest lükkas poolfinaalmängus peale kaotust Prantsumaale Austria kohtunikku Günter Benköt. 2002. aastal toimunud FIFA jalgpalli MM-il osales ta kahes mängus vahetusmängijana. 2004. aastal toimunud EM-il Portugalis jõudis ta rahvusmeeskonnaga finaali, kus aga tiitlimängus tuli alla vanduda Kreekale 1-0. 2006. aastal toimunud jalgpalli MMil Saksamaal jõudis ta meeskonnaga poolfinaali, kus kaotati aga Prantsusmaale 1-0. Kolmanda koha mängus Saksamaaga tegi Portugali poolt ainsana skoori ka Nuno Gomes, kuid see ei aidanud meeskonda, kellel tuli vastu võtta 1-3 kaotus. 72 kohtumises rahvuskoondise eest on ta löönud 29 väravat. Peale seda, kui Pauleta teatas oma profijalgpallurikarjääri lõpeatmisest, sai Nuno Gomesest Portugali koondise kapten. Ka 2008. aastal peetud Euro 2008-l, mis toimus Austrias-Šveitsis, nimetati ta Portugali koondise kapteniks. Euro 2008 valikmängudel lõi Nuno Gomes 3 väravat - Soomele, Poolale ja Belgiale. Nuno Gomesest sai Euro 2008 turniiri käigus prantslase Thierry Henry, sakslase Jürgen Klinsmanni ja tšehhi Vladimir Smičeri kõrval neljas mängija, kes kolmel jalgpalli Euroopa Meistrivõistlustel on löönud värava. 2008. aasta Euroopa meistrivõistlustel pidi Portugal aga piirduma veerandfinaaliga, kus kaotati 2-3 Saksamaale. Nuno Gomes on teist korda abielus. 2006. aastal abiellus ta Patricia Aguilariga, kes on ajakirjanik ning kellel on esimesest abielust tütar Laura. Gomes, Nuno Gomes, Nuno