Неосюрреалі́зм або Нео-сюрреалізм — художній напрям, який зображує складну сукупність снів, підсвідомих, примарних та божевільних видінь, комбінації ірраціональних форм та просторів. Неосюрреалізм є об'єднаною сукупністю снів, фантазій, підсвідомих видінь у графіці, фотографії. У середині 1980-х років, комп’ютерні технології надали сучасним майстрам майже безмежні можливості для вираження. Поява компютерної верстки та програмного забезпечення для роботи з графікою надало поколінню художників можливості 3D графіки та комп’ютерної маніпуляції зображеннями, які до того були недосяжними. Нині існють тисячі художників, електронних і традиційних художніх медій, що працюють з неосюрреалістичним або наближеним до нього мистецтвом. Одним із найвідоміших неосюрреалістів, що викорустовують 3D графіку, є англієць Рей Цезар. Неосюрреалізм є концептуальним філософським художнім рухом, який є сюрреалістичної думки у зв’язку з новою культурою підсвідомого слів і фраз, тим самим створюючи новий ментальний блок, який неосюрреалісти долають за допомогою автоматизму самого інтернету. Рух мав місце в університетах Флориди на філософських, філологічних та мистецьких відділеннях. Він досі є на початковій стадії росту і чимдалі більше людей бере участь в дискусіях щодо майбутнього руху. Він також використовує культурне відродження, коли сучасні митці використовують в своїй роботі стилі попередників.