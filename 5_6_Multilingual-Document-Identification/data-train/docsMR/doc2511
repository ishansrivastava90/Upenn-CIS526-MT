1930. aastad 1930. aastad on aastad 1930-1939 pKr. Pärast tormakaid ja lõbujanulisi kahekümnendaid tunduvad kolmekümnendad märksa rahulikumad ja vaiksemad. Suur ülemaailmne majanduskriis tõi kaasa palju segadust ja inimeste massilist vaesumist. Lõhe rikaste ja vaeste vahel muutus suuremaks kui iial enne. Rikkad nautisid luksuslikku ja moekat elu, kandes särvaid õhtukleite, helkivaid teemanteid ja rohkelt kaunistusi. Vaestel võimaldas hallist argielust vabaneda vaid maagiline hõbeekraan. Kolmekümnendate stiil oli maagiline ja maalitud kerge pintsliga. Sirge ja lame figuur, mis oli ihaldusväärne 1920.aastatel, pehmenes tunduvalt 1930ndatel. Rõivad tundusid keha ümber voogavat ning liibusid siit-sealt. Kümnendi lõpul hakati uuesti kandma korsette, kuid painduvamaid ja mugavamaid kui enne. Vaatamata sellele, et vormid olid moes, oli põhinõudeks mugavus. Kui varem tegid naised endale riided peamiselt peamiselt ise või lasid rätsepal õmmelda, siis ´30ndatel tekkisid esimesed moemajad. Eriti mõjukad olid filmide juures töötavad moekunstnikud. Moekunstnike tulek tõi kaasa keerulisemad lõiked, ohtralt kaunistusi ning meeletult kaunid kangad, mis muutsid õhtutualetid omaette vaatamisväärsusteks. Kui varem ei olnud erilist vahet päevasel ja õhtusel kostüümil, siis naiste üha suurenev osakaal tööturul nõudis päevaks midagi tagasihoidlikku ja praktilist ning õhtuks glamuurset. Õhtukleidid olid pikad liibuvad ning diagonaallõikega, nii öelda „selga valatud“. Kuna tolleagsed moraalinormid ei lubanud teha kleitidele avarat dekolteed, tehti õhtukleidid tihti palja seljaga. Naised olid nüüd hakanud tõsimeeli staare imiteerima, kuigi paljude majanduslik olukord eeldas praktilisi rõivaid. Luksuslik karusnahk oli 1930.aastatel oluline staatuse sümbol. Kuid veelgi ihaldusväärsem oli hõberebane. Kolmekümnendad tegid lõpu kahekümnendate poisipeale. Nüüd läksid juuksed pisut pikemaks ning ka kergelt lokki. Juuksed pidid olema läikivad ja skulptuursed. Aastakümne värviks oli plaatinablond. Soenguid sobitati riietusega ning sinna kinnitati briljantehteid, et veelgi glamuursem välja näha. Kosmeetikatooted muutusid 1930.aastatel märksa kvaliteetsemaks ja nende kasutamine laienes. Naised ahmisid ideid Hollywoodist ning püüdsid matkida nii palju kui võimalik võrgutavat filmidiiva stiili. Korralik meikimine polnud enam mitte ainult lubatud, vaid lausa kohutsuslik. Nime tegid endale sellised kosmeetikatootjad nagu  Nivea, Max Factor ja Elizabeth Arden.  Endiselt väärtustati pruuni jumet ja sportlikkust. Dieeti ja kehalisi harjutusi võeti nii meelelahutuse kui ka tervisehooldusena. Tõeliselt šikid seltskonnadaamid käisid kuurortides ja sanatooriumites. Hakati ka rohkem reisima. Lennukiga sõitmine oli nüüd mugavam ja võttis vähem aega. Staaridele oli lennukitrepp järjekordseks fotografeerimisvõimaluseks – suur ümmargune kosmeetikakohver käes, koketne kübar peas, hästiistuv mantel ja karusnahk. Moepealinnaks oli Berliin. 1930. aastad