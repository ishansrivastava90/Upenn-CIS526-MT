Leontios Peltasta - dowódca peltastów Filipa V. Członek spisku Apellesa. Po raz pierwszy zarówno o Leontiosie, jak i o pozostały członkach spisku, IV księgi Dziejów, a relacja o udziale dowódcy peltastów w spisku zajmuje dużą część V księgi. Z jego przekazu dowiadujemy się, iż zmarły w 221 r p.n.e. Antygon Doson prowadził przemyślana politykę wewnętrzną, starając się zapobiec rywalizacji na dworze, obsadzał poszczególne stanowiska odpowiednimi osobami. Król poddał sprawę pod rozpatrzenie przez radę „przyjaciół”, która podtrzymała wyrok wydany przez władcę oraz wysokość nałożonej grzywny. Warto tu zaznaczyć, że zarzuty przedstawiał Aratos. Wedle relacji achajskiego historyka rada wydała swój wyrok jednomyślnie, co może świadczyć o jej  zależności od Filipa V.  Dzięki poręczeniu przez Leontiosa zasądzanej kwoty grzywny dwudziestu talentów Megaleas znalazł się wkrótce na wolności. Nie widząc możliwości powrotu do łask króla, Leontios, Megaleas i Ptolemajos   podburzali peltastów i agema, głosząc, że mimo ich poświęcenia nie tylko nie otrzymują należnych im zgodnie z ze zwyczajem łupów, to jeszcze nie oddaje się im sprawiedliwości. Niewątpliwie wzniecone niepokoje były wymierzone przeciw Achajczykom. W wyniku zajścia Filip musiał przybyć do Koryntu i w tamtejszym amfiteatrze zwołać zgromadzenie. Udało mu się opanować sytuację dzięki obietnicy powszechnej "Amnestai"- amnestii . Jednak obietnica ta nie uspokoiła Leontiosa. Postanowił on odwołać się do pomocy Apellesa, który jednak, jak podaje Polibiusz, nie miał już żadnego posłuchu u Filipa, z powodu nadużyć jakich się dopuścił. Mimo specjalnego powitania przez oddziały wojskowe, król zareagował bardzo chłodno i, jak podaje Polibiusz, niezapraszany przez Filipa nie uczestniczył w ucztach. Zdając sobie sprawę z niełaski Apellesa, Megaleas postanowił szukać schronienia najpierw w Atenach, a następnie w Tebach. Niewątpliwie właśnie ten fakt stał się pretekstem dla Filipa do uwięzienia Leontiosa, który był poręczycielem Megaleasa. W tym czasie zapadła decyzja o wysłaniu peltastów  pod wodzą Tauriona do Tryfylii. Pomimo uwięzienia Leontiosowi udało się zawiadomić o swoim losie peltastów, którzy zwrócili się z oficjalnym żądaniem, aby Filip zaczekał ze śledztwem w sprawie postawionych zarzutów do ich powrotu, w przeciwnym razie będą uważali się za wielce zlekceważonych i wzgardzonych . Jeśli zaś Leontios został zatrzymany jako poręczyciel dwudziestu talentów to oni zbiorą i zwrócą sami te pieniądze. Wstawiennictwo prawdopodobnie tylko przyspieszyło egzekucję dowódcy peltastów Tzw. sprawa Leontiosa stała się jednym z ważniejszych argumentów w sporze o konstytucjonalny charakter monarchii macedońskiej. Peltasta, Leontios Peltasta, Leontios