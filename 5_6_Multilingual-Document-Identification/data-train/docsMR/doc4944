Читав я, що Вільшана  Походить від Вільшанки  Ріки, що у долині  Болотяній текла  І заростями вільхи  Була покрита рясно  І що від цього назва  І річки, і села.  Стривайте, але ж наша  Вільшана Слобожанська  Не на ріці Вільшанці,  А на ріці Сулі,  То як же назва  Походить від Вільшанки,  Ріки, якої й близько  Немає в цім селі?  На волю від руїни  Сюди тікали люди  З черкаської Вільшани  На береги Сули.  Сюди і рідну назву  Принесли поселенці. Вулиці села Вільшана мають своєрідні символічні назви, які закріпилися свого часу в залежності від господарських чи культурних особливостей цих частин поселення. Майже кожна із вулиць села має по дві назви - офіційне та місцеве, закріплене в побуті, найменування. Вулиця Роменська відігравала здавна провідну роль, адже вона входить в основну артерію дорожнього сполучення нашої країни. її найменування пов"язане із місцем розташування вздовж автотраси Суми-Ромни. Старовинна назва вулиці - Шлях. Вона походить від значення використання вулиці, адже це був головний шлях через село. Спочатку вона була вимощена бруківкою, а згодом поверх поклали асфальтове покриття. В минулому на цій вулиці розміщувалася церква, яка, на жаль, була знищена в роки колективізації, а на її місці була зведена контора артілі, нині тут знаходиться пожежна частина села. Невід"ємною складовою частиною Роменки є річка Сула, що протікає майже в городах. Цікаві історії лежать у назвах деяких лісів, полів і ярів Вільшани чи прилеглих територій. А наниз від схилу простягнувся яр, де стояла хижина баби Хвостихи. Баба жила одна на весь яр, тому все навкруги належало їй. Так і пішла назва -Хвостишин яр. В міру фонетичних змін, що відбулися в мовленні, маємо Хвостів яр. Одне з найбільших полів Вільшани - Сталінське, вперше розоране в першій половині XX ст. Серед топонімічних назв опрацьованого населеного пункту, які вдало функціонують, немає нових, тобто таких, які виникли порівняно недавно.