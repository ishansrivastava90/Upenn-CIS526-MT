Prin cruciada ciobanilor sunt denumite două evenimente separate care s-au petrecut în secolele al XIII-lea, respectiv al XIV-lea. Primul dintre ele a avut loc în celei de-a şaptea cruciade, iar cel de-al doilea a avut loc în 1320. În 1249, Ludovic al IX-lea al Franţei era plecat în cruciadă şi fusese învins, luat prizonier şi deţinut în Cairo. Când ştirea a ajuns în Franţa în anul următor, atât nobilii cât şi ţăranii au fost puternic tulburaţi. Regele era foarte iubit în ţara sa şi era de neconceput ca un rege aşa pios să fie învins de "necredincioşi". În nordul Franţei s-a născut o mişcare de sprijin a ţăranilor condusă de un om cunoscut ca "Le Maître de Hongrie", care era, după cum se spunea, un călugăr bătrân de origine maghiară, care trăia în Franţa. După plecarea din Paris, mulţimea de ciobani s-a dispersat. Unii dintre ei s-au îndreptat către mănăstiri. Cei care au rămas în jurul lui Le Maître au ajuns în Orléans pe 11 iunie. Aici ei au fost certaţi de episcop, pe care de altfel ciobanii l-au atacat alături de alţi clerici. Au fost atacaţi şi studenţii din oraş. După ce au ajuns în Amiens şi Bourges, ciobanii au început să atace şi comunităţile de evrei. Blanche a ordonat ca turbulenţii să fie arestaţi şi excomunicaţi. Ordinul reginei-mamă a fost îndeplinit fără mare greutate, ciobanii rătăcind fără o direcţie anume prin nordul Franţei. Le Maître a fost ucis într-o încăierare. Cruciada a părut mai degrabă o revoltă împotriva bisericii franceze şi a nobililor, despre care ciobanii credeau că l-au abandonat pe Ludovic. Ciobanii nu aveau nici cea mai vagă idee despre ce s-a petrecut de fapt cu regele lor sau despre eforturile care trebuiau depuse pentru organizarea unei cruciade pentru salvarea lui Ludovic. După ce au fost împrăştiaţi, câţiva dintre ei au ajuns în Aquitania şi Anglia. Dor câţiva dintre ei au ajuns să depună jurămintele cruciate şi au participat cu adevărat la luptele cu musulmanii. O altă mişcare a apărut în mai 1320 în Normandia, unde un cioban adolescent a pretins că a fost vizitat de Sfânul Spirit care i-a poruncit să lupte cu maurii în Spania. La fel ca în cazul cruciadei din 1251, această mişcare a cuprins în special oameni tineri – bărbaţi, femei şi copii. Ei s-au deplasat la Paris pentru a-i cere lui Filip al V-lea al Franţei să-i conducă în luptă, dar regele nu a vrut nici măcar să se întâlnească cu ei. Ciobanii au plecat mai departe spre Aquitania, atacând pe drum castelele nobiliare, funcţionarii regali, preoţii, dar şi leprozeriile întâlnite şi comunităţile evreieşti. Mulţimea a ajuns pe Jaime cel Drept a jurat că-i va apăra pe supuşii săi de religie mozaică. Mai întâi, ciobanilor le-a fost interzisă intrarea în regat, dar cum nu au putut fi împiedicaţi să înainteze, James i-a avertizat pe toţi nobilii să protejeze evreii de pe fiefurile lor. Aşa cum era de aşteptat, ciobanii au atacat câteva comunităţi de evrei, la Montclus fiind ucişi peste 300. Fiul lui Jaime cel Drept,  Alfonso să instaureze ordinea. Cei găsiţi vinovaţi de uciderea evreilor au fost executaţi. Cruciaţii s-au împrăştiat şi incidentele au încetat. Această "cruciadă" poate fi considerată mai degrabă o revoltă împotriva monarhiei franceze, oarecum asemănătoare cu prima cruciadă a ciobanilor din 1251. Evreii erau ţinte ale furiei ciobanilor fiind consideraţi legaţi intim de puterea regală, deoarece evreii se bazau mai mult decât alte populaţii pe protecţia regilor Franţei şi Aragonului, fiind văzuţi în rândurile ţăranilor împovăraţi de taxe ca favorizaţi din punct de vedere economic. Cu numai câţiva ani în urmă, evreilor le fusese permis să se reîntoarcă în Franţa, după decretul de expulzare din 1306. Toate datoriile datorate evreilor au fost colectate de reprezentanţii regelui după 1306, ceea ce poate a făcut în rândul ţăranilor să se facă legătura între evrei şi rege. În 1321, regele Filip a amendat acele comunităţi în care au fost ucişi evrei. Această măsură a generat o nouă revoltă, de această dată a populaţiei urbane, deşi cronicarii de mai târziu au denumit această nouă tulburare "cruciada văcarilor", considerând-o un al doilea val al cruciadei ciobanilor.
