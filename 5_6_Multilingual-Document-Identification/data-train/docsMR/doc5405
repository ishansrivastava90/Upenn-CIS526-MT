Seriens centralfigur Guts tjänar sitt levebröd som hyrsvärd ända tills han möter Hökkompaniets befälhavare Griffith. Den till synes välvillige Griffith bjuder Guts att ansluta sig till kompanien men Guts vägrar och det hela slutar med en kamp på liv och död. Efter mycket blod och ett och annat brutet ben ansluter Guts till Hökkompaniet och under Griffith ledning ska de förändra Midland för evigt. Mörker, hopplöshet och förtvivlan ligger över landet när Guts, den svarta svärdsmannen, anländer. Fastän Guts bara har ett fungerande öga och en riktig arm tvekar han inte att kasta sig mot fienden för att utkräva den hämnd som han så djupt suktar efter. Alldeles i slutet av den första episoden bjuds tittarna på en flshback som berättar hur det blev som det blev. Guts möter Hökkompaniet för första gången och trots att den mystiske Griffith förvillar honom är han inte sen att utmana honom på duell. Griffith besegrar Guts och som en del av förlusten måste Guts ansluta till Hökkompaniet. Åren går och Hökkompaniet blir både större och starkare men Guts plågas fortfarande av minnena han har om sin styvfar Gambino. Guts och Griffith ställs öga mot öga med monstret Zodd. Zodd besegrar Guts och Griffith och bataljen är nära att kosta dom livet men Beheliten som Griffith bär runt halsen blir deras räddning. Greve Julius retar sig på Griffith och de hatiska känslorna växer sig än starkare när Griffith dessutom börjar flirta med prinsessan Charlotte. Julius har planer på ett lönnmord och jakten kommer lägligt, förlupna pilar är ju inte helt ovanliga. En av Julius män tar sig an uppdraget och den förgiftade pilen träffar perfekt i bröstet och loppet verkar kört för Griffith men ännu en gång kommer Beheliten till den vita hökens räddning. Griffith genomskådar komplotten och skickar Guts att mörda Julius. Guts mördar Julius och fler därtill och kommer undan med blotta förskräckelsen. Väl tillbaka är Guts mycket skärrad över dådet och hans vänskap med Griffith får sig en ordentlig törn av Griffith eget tal. Guts och hans vänner tar sig in i Midlands fängelsehålor för att frita Griffith men djupt nere i valvgångarna väntar en obehaglig överraskning. Guts och de andra lyckas få med sig Griffith ut i friheten men problemen är långt ifrån lösta. Guts och de andra har befriat den vita höken men Griffith är krossad och bara skalet av den en gång så stolta fältherren finns kvar. Klarar Hökkompaniet av att resa sig från den här smällen? Mörkret har fallit och Gudahanden har vaknat. Griffith står inför ett avgörande beslut. Hökkompaniet är samlat och står på nytt öga mot öga med fienden men klarar de verkligen av en armé av demoniska bestar?
