Марково е село в Южна България. То се намира в община Братя Даскалови, Област Стара Загора. Село Марково е разположено  в Горнотракийската низина. То се намира в хълмиста местност. На изток се издигат Чирпанските възвишения, на север - южните склонове на Медово, Верен, Голям дол и Малък дол. Отстои на 25 километра от Чирпан, на 50 километра от Пловдив и 55 километра от Стара Загора. Свързано е със шосейни асфалтирана пътища с градовете и околните села. Има редовен автобусен транспорт. Землището на село Марково заема 5660 декара от които - 4250 декара са обработваема земя. През селото преминава река Омуровска с ширина 20 м и дълбочина 2 метра. Дъното е предимно песъчливо. Реката е проходима. Има язовир, който се намира в местността Каракория. Язовирът е на площ 100 декара, от които 80 дка на селото в 20 дка общинска земя. Язовирът в настоящия момент не се пол­зва. Крановете са отворени и е почти празен. Бреговете на язовира са полегати и лесно достъпни. Язовирът е с дълбочина 6 метра и с ширина 600 метра. Почвата на язовира е песъклива. Има два канала за напояване на изток и на запад. В село Марково има два моста, от които единия е въжен /в момента не може да се ползува - в процес на възстановяване/, а другият бетонен. Намират се в източния край на селото на Омуровска река. Бетонният мост е дълъг 80 метра и широк 10 метра. Той е  строен през 1990 година и е много стабилен. През селото минават третокласни и четвъртокласни пътища, които са асфалтирани и в добро състояние. В близост до селото има язовир собственост на общината.