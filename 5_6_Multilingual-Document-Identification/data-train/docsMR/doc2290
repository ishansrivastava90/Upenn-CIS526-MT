Do jakości dźwięku kotła przyczynia się kształt jego korpusu. Półkuliste korpusy dają jaśniejszy dźwięk, zaś korpusy o przekroju parabolicznym – ciemniejszy. Kolejnym czynnikiem jest faktura korpusu bębna – instrumenty miedziane mogą być gładkie, lub o powierzchni, na której wybito wgniecenia. Każdy z kotłów można stroić w zakresie od kwinty do oktawy. Każdy bęben wyposażony w pedał i strojony za pomocą przypominającego pająka systemu nazwać można kotłem drezdeńskim, choć nazwa ta najczęściej odnosi się do pierwszych konstrukcji pedałowych opracowanych w Dreźnie. Dokładniej mówiąc, kotły drezdeńskie posiadają pedał zamocowany od strony muzyka, który może go przestawiać poruszając kostką u nogi. Pedały berlińskie przymocowuje się długim ramieniem po przeciwległej muzykowi stronie instrumentu, a kotlista chcący zmienić brzmienie bębna musi do obsługi pedału użyć całej swojej nogi. Produkowane w Niemczech w początkach XX wieku kotły marszowe strojone są za pomocą rączki lub rzadziej pedału, połączonego z podstawą instrumentu. Przesunięcie pedału lub rączki przemieszcza w górę i w dół korpus instrumentu, wpływając na napięcie nieruchomej membrany. Mimo tego, że nie jest to wspomniane w zapisie muzycznym, instrumentalista grający na kotłach może podczas występu zmieniać pałki, co niektórzy robią nawet kilka razy podczas jednego występu, dobierając pałki do charakteru odgrywanej muzyki. Dobór pałek do konkretnego koncertu jest sprawą subiektywną i zależy od instrumentalisty oraz ewentualnie dążeń dyrygenta. Z tych względów wielu muzyków dysponuje szerokim arsenałem pałek. Do jakości dźwięku wydawanego przez kocioł przyczynia się zarówno waga pałki, rozmiar jej główki, materiały, z których wykonana jest główka i trzonek, a nawet sposób okręcenia główki naokoło trzonka. Do początków XX wieku trzonki pałek wykonywano często z kości wielorybich z drewnianymi wnętrzami główek okręconymi gąbką. Kompozytorzy tamtych czasów również zalecali stosowanie pałek pokrytych gąbką. Dzisiejsi instrumentaliści odgrywają partie na pałki pokryte gąbką używając standardowych pałek filcowych. Instrumenty ustawia się w kształt podkowy naokoło muzyka. Kotliści pochodzenia północnoamerykańskiego ustawiają swoje kotły tak, by największy z nich leżał po lewej stronie, zaś muzycy z Niemiec i Austrii rozmieszczają je odwrotnie. Do dziś różnice te zaczęły powoli zanikać i w orkiestrach europejskich można zauważyć instrumenty ustawione na wzór amerykański, a w amerykańskich – na wzór europejski. Tremolo na kotłach zagrać można najprościej uderzając szybko w kocioł raz za razem naprzemiennie pałką trzymaną w lewej i prawej ręce. Zasadniczo instrumentaliści nie grają tremola jak werbliści, czyli uderzając bęben kilka razy tą samą pałką. Jakość wydawanego przez kocioł dźwięku zmieniać można bez wymiany pałek czy strojenia instrumentu. Uderzając w naciąg bliżej jego krawędzi uzyskuje się cieńsze brzmienie. Staccato uzyskuje się uderzając w membranę dwoma pałkami tak blisko siebie, jak to możliwe. Grając tremolo można uderzać obiema pałkami daleko od siebie, by jak największa powierzchnia membrany wibrowała. Istnieje szereg dodatkowych technik gry na kotłach, które mogą być zastosowane przez muzyka w celu uzyskania subtelnych różnic brzmienia. Czasami kompozytorzy żądają, by kotlista uderzał w membranę w określonych miejscach. Béla Bartók w koncercie skrzypcowym żąda, by na kotłach grano przy krawędzi membrany. Od kotlistów wymaga się często zmiany strojenia instrumentów w trakcie występu, więc przydatne są techniki pozwalające na zmianę napięcia naciągów w sposób niezauważalny i dokładny. Pedałowanie oznacza zmianę wysokości dźwięku wydawanego przez kocioł za pomocą pedału i w takim kontekście równoznaczne jest ze strojeniem. Jednak z reguły muzycy zachowują ten termin wyłącznie dla sytuacji, gdzie zmiana strojenia bębnów wymagana jest w środku frazy – na przykład w razie konieczności zagrania dwóch dźwięków o różnej wysokości na tym samym kotle. W utworze "Medea's Meditation and Dance of Vengeance" kompozytor wymaga, by muzyk wykonał sekwencję szesnastek ais–h–cis–d. Takiej frazy nie da się zagrać na standardowo rozstawionym i nastrojonym zestawie czterech kotłów, więc kotlista musi zmienić strojenie instrumentów w trakcie grania fragmentu. Napisany przez Benjamina Brittena Nokturn zawiera fragment o podobnym charakterze. Najczęściej spotykanym sposobem tłumienia dźwięku kotła jest położenie opuszek palców na membranie, trzymając pałkę między kciukiem a palcem wskazującym ręki. Kotliści w trakcie nauki muszą posiąść umiejętność stłumienia dźwięku kotła bez wydawania żadnych odgłosów w momencie kontaktu palców z naciągiem. W roku Władysława Pogrobowca podróżowały na dwór francuskiego króla Karola VII z większymi kotłami zamocowanymi na grzbietach koni. Od XII wieku na Środkowym Wschodzie używano też różnych rodzajów kotłów, które wraz z trąbami wyewoluowały do postaci, w której były podstawowym instrumentarium kawalerii. Takie połączenia instrumentów funkcjonują do dnia dzisiejszego w części oddziałów armii brytyjskiej, a kotły współbrzmiące z trąbkami weszły do składu orkiestr klasycznych. Przez kolejne 200 lat w konstrukcji kotłów poczyniono znaczne usprawnienia. Początkowo naciąg był przymocowany bezpośrednio do korpusu, lecz od XV wieku zaczęto przymocowywać i napinać membrany za pomocą kontrobręczy, która dopiero była połączona z korpusem instrumentu. W początkach XVI wieku stałe mocowania membrany zamieniono na śruby, co pozwalało na strojenie kotłów tak, by wydawały dźwięk o ustalonej wysokości. Kolejnym innowatorem w dziedzinie wykorzystania kotłów był Hector Berlioz, który jednoznacznie określał rodzaj stosowanych do gry pałek – drewnianych, o główkach pokrytych filcem, itd. W niektórych swych dziełach sugerował on też wykorzystanie kilku muzyków grających na kotłach, czego przykładem może być Symfonia fantastyczna z roku 1830. Do końca wieku XIX kotły strojono ręcznie, za pomocą szeregu śrub, zmieniających napięcie membrany. Takie strojenie było czasochłonne, a kompozytorzy musieli tak składać swoje dzieła, by pozwolić perkusistom przestroić swoje instrumenty w trakcie wykonywania kompozycji. Pierwsze kotły, które strojono za pomocą pedałów pojawiły się w Dreźnie w latach 70. XIX wieku, skąd też pochodzi ich nazwa – kotły drezdeńskie. W tamtych czasach jako materiał na naciągi wykorzystywano welin, więc mechaniczne rozwiązania strojeniowe były o tyle niewygodne, ze napięcie membrany mogło być różne w różnych jej punktach. Można było zrekompensować te nieprzewidywalne zmiany poprawiając strojenie ręcznie, co jednak w kotłach z mechanizmem pedałowym nie było proste. Automaty strojeniowe ewoluowały w XX wieku. Mimo początkowych trudności, kompozytorzy chętnie wykorzystywali dawane przez osiągnięcia techniki perkusyjnej możliwości. Carl Nielsen żądał, by kotły grały glissando już w roku 1915, kiedy to pojawiła się jego IV symfonia. Zagranie glissando na kotłach strojonych ręcznie było niewykonalne. Pełnego wykorzystania wprowadzonych mechanizmów dokonał jednak Béla Bartók. Wiele ze stworzonych przez niego kompozycji zawiera partie kotłów o takiej rozpiętości, która była nie do pomyślenia w czasach sprzed wprowadzenia strojenia pedałowego. Zespoły rock'n'rollowe chcące wzbogacić i urozmaicić swoją muzykę wprowadziły kocioł do studia nagraniowego. Robili tak od lat 60. XX wieku perkusiści takich zespołów, jak The Beatles, Led Zeppelin, The Beach Boys i Queen. Butch Trucks z The Allman Brothers Band często korzysta z kotłów podczas występów na żywo – szczególnie we wstępie utworu "Mountain Jam". Muzycy Johna Coltrane'a.