Samozrejme, existuje množstvo iných kódovaní, jazykov a možností ako zapísať stránku, no tieto sú asi najpoužívanejšie a najrozšírenejšie. Webové stránky môžu byť statické, alebo môžu byť naprogramované ako dynamické stránky, ktoré sa automaticky prispôsobujú vzhľadom alebo obsahom, v závislosti na množstve faktorov. Keď je webová stránka dokončená, musí byť zverejnená, aby bola viditeľná pre verejnosť prostredníctvom internetu. Slúži nám k tomu FTP klient. Po uverejnení, môže web master použiť rôzne techniky na zvýšenie návštevnosti - "predloženie" webovej stránky vyhľadávačom ako Google, Bing a Yahoo alebo výmena odkazov s inými webovými stránkami. Webový vývojár môže venovať väčšiu pozornosť tomu, ako stránka vyzerá a zanedbávať napr. SEO optimalizáciu, čitateľnosť textu, ľahkú navigáciu stránok alebo to, ako ľahko návštevníci nájdu stránku. V dôsledku toho vznikajú rozpory medzi dizajnérmi, kde niektorí chcú viac grafických prvkov na úkor kľúčových slov, zoznamov s odrážkami a textových odkazov, ktoré sú potrebné pre vyhľadávacie roboty. Pretože niektorá grafika slúži okrem estetiky aj na komunikačné účely, tak funkčnosť stránky môže závisieť od nápadov na grafický dizajn, rovnako ako od profesionálneho písania stránky. Keď  Netscape Navigator 4 dominoval trhu prehliadačov, obľúbené riešenie rozloženia webovej stránky pre návrhárov bola forma tabuliek. Často jednoduché veci na stránke by si vyžadovali desiatky tabuliek vnorených do seba. Mnohé webové šablóny v Dreamweaveri a ostatných WYSIWYG editoroch ešte dnes používajú tieto techniky. NN4 nepodporoval CSS v dostatočnej miere. Avšak jednou z hlavných nevýhod CSS je, že každý prehliadač má svoje "maniere", ktoré spôsobujú mierne odlišné zobrazenie stránky. Toto je obzvlášť problém, pretože nie každý prehliadač podporuje rovnaké príkazy CSS. Existujú spôsoby, ako aplikovať rôzne štýly v závislosti na prehliadači a jeho verzií, ale začlenenie týchto výnimiek je ťažké, pretože štýly je potrebné aktualizovať na viacerých miestach. Kvôli nedostatočnej informovanosti je pre dizajnérov, ktorí sú zvyknutí na tabuľkové rozvrhnutie, vývoj webových stránok v CSS často len akýmsi pokusom napodobniť to, čo možno urobiť s tabuľkami. Napríklad, bolo pomerne ťažké produkovať niektoré konštrukčné prvky, ako sú vertikálne polohy alebo objekty na celú šírku obrazovky v prevedení s použitím absolútnej pozície. S hojnosťou zdrojov CSS, ktoré sú dnes k dispozícii on-line, sa vyžaduje trochu viac, ako len správne použitie štruktúrovaného značkovacieho jazyka CSS 2.1 a CSS 3. V týchto dňoch je veľa dostupných CSS rozvrhnutí pre moderné prehliadače. Avšak, niektorí ľudia aj naďalej používajú staré prehliadače a návrhári musia vziať v úvahu zobrazenie stránok aj pre nich. Najčastejšie využívaný starý prehliadač je Internet Explorer 6, ktorý drží World Wide Web ďalej od pokroku k CSS. Avšak W3 Consortium urobila CSS v kombinácii s XHTML štandardom pre web design.