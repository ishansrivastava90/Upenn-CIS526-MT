Историчарите од античкиот рим покажале голем интерес за Архимед и пишувале сметки од неговиот живот и делата, додека пак неколку копии од неговите расправии кои биле зачувани претставувале влијателен извор на идеи за научниците од ренесансниот период.Архимед починал за време на опсадата на Сиракуза, бил убиен од страна на римски војник. По негово барање на надгробниоит споменик била направена резба со неговиот омилен математички доказ. Современите експерименти укажуваат дека тој изградил “смртоносен зрак“ кој од поголема далечина можел да потпали брод и дека конструирал направа која можела да потопи брод подигајќи го над вода. Откритијата од првично непознатите дела на Архимед во “Archimedes Palimpsest” тој покажува како ги добивал математичките резултати.Според Карл Фридрих Гаус Архимед бил еден од трите епохални математичари покрај Исак Њутн и Алберт Ајнштајн. Архимед починал во 212 п.н.е. за врене на Втората Пунска војна, кога романските сили предводени од генералот Marcus Claudius Marcellus го освоиле градот Сиракуза кој беше држен под двегодишна опсада.Според Плутарх, Архимед решавал математички проблем кога градот бил покорен. Римски војник му заповедал да се сретне со генералот Маркус но тој одбил велејќи дека претходно мора да го реши проблемот. Војникот се налутил и го убил Архимед со својот меч. Плутарх исто така дава и помаклу позната варијанта за смртта на Архимед според која тој бил убиен во обид да се предаде на римски војник.Според оваа приказна, Архимед носел математички инструменти, и бил убиен поради тоа што војникот сметал дека се вредни предмети. Генералот Маркус бил налутен од веста за смртта на Архимед бидејќи тој претходно дал наредба според која тој не смеел да биде повреден. Последните зборови на Архимед биле"Не ги растурајте моите кругови " кои се однесувале на математичките нацрти кои ги проучвал кога бил вознемирен од војникот. Овој цитат често се дава на латински како "Noli turbare circulos meos", но нема сигуран доказ дека тој навистина ги изговорил овие зборови бидејќи не се среќаваат кај Плутарх. На гробот на Архимед бил изгравиран неговиот омилен математички дијаграм , којшто бил сфера во која имало цилиндер со иста висина и дијаmетар. Архимед имал докажано дека волуменот и површината на сферата се две третини од цилиндерот. Во 75 п.н.е. , 137 години после неговата смрт, римскиот оратор Цицерон бил на служба во Сицилија. Тој имал слушано приказни за гробот на Архимед, но мештаните не можеле да му ја дадат точната локација.По извесно време тој нашол запуштен гроб обраснат со грмушки во близина на Агригентинската порта. Тој го исчистил гробот и успеал да го види дијаграмот како и да прочита некои стихиви кои биле додадени како посвета. Стандардните верзии за животот на Архимед биле напишани долго после неговата смрт од историчарите во Антички Рим. Описот на опсадата на Сиракуза од страна на Полибиус во неговата "Универзална историја" беше напишан околу 70 години по смртта на Архимед а потоа беше користен како извор од Плутарх и Ливи. Во него се обрнува малку внимание на животот на Архимед, а фокусот е на воените машини за кои се смета дека Архимед ги направил за да го одбрани градот. Приказната за златната круна не се појавува во познатите дела на Архимед но во неговата студија За лебдечки тела тој го дава принципот познат во хидростатиката како Архимедов закон .Според него тело потопено во течност има толкава способност за лебдење колку што е тежината на поместената течност. Голем дел од неговата работа во областа на инженерството произлезе од задоволувањето на потребите на родниот град Сиракуза. Грчкиот писател Athenaeus од Naucratis опиша како кралот Хиерон втори му наредил на Архимед да дизајнира огромен брод, Сиракузија, којшто би бил употребуван за патување, пренесување на резерви и како воен брод.Тоа бил најголемиот брод изграден во тоа време. Според Athenaeus на него можело да патуваат 200 луѓе а вклучувал и градинарски декорации, фискултурна сала и храм посветен на божицата Афродита. Бидејќи со брод од ваква големин би течело големо количество на вода низ дното, тој создал завртка со цел да ја отстрани водата од дното. Тоа била машина со сечило во форма на штраф кој се врти во внатрешноста на цилиндер. Таа била придвижувана со рака и можела да се користи за пренесување на вода во канали за наводнување. Верзии на архимедовата завртка сѐ уште се употребоваат денеска во земјите во развој. Канџата на Архимед е уште едно оружје кое тој го дизајнирал за да го одбрани градот Сиракуза. Исто така позната како "тресач на бродови", канџата се состои од рака во форма на кран на која е продолжено метално сидро. Кога канџата ќе се фрли на нападнатиот брод, раката ќе се придвижи напред подигајќи го бродот од водата и потонувајќи го. Биле правени модерни експерименти за да се тестира канџата и во 2005 телевизискиот документарец Супероружја на античкиот свет изработи верзија на канџата и дојде до заклучок дека е употреблива. Архимед исто така ја подобрил моќта и прецизноста на катапултот, а исто така го измислил мерачот на милји за време на Втората Пунска војна.Мерачот на милји беше опишан како механизам со брзини којшто испуштал топче во сад по секоја пропатувана милја. Ренесансата. Рене Декарт го одбил ова тврдење, додека современите истражувачи се обидуваат да го рекреираат овој ефект со средствата кои му биле достапни на Архимед. Се смета дека големата површина на штитови од бронза или бакар во функција на огледала, може да се употребат за да ја насочат светлината на брод. Ова би го користело принципот на параболичниот рефлектор на сличен начин со соларната фурна. Сличен тест на “ Архимедовиот смртоносен зрак“ бил извршен во 1973 г. Од страна на грчкиот научник Јоанис Сакас. Експериментот се изведувал во Сакрамагас морнарската база надвор од Атина. Биле користени 70 огледала, секое обложено со бакар и со големина од 1,5’х1м. Огледалата биле насочени кон макета од Римски воен брод од шперплоча на далечина од околу 50 м. Кога огледалата биле точно насочени, бродот избувнал во пламен за неколку секунди. Бродот бил премачкан со катран, кој е запалив и можеби токму тој придонел за избувнувањето во пламен. Во Квадратура на параболата, Архимед докажал дека површината опкружена со парабола и права линија е 4/3 помножено со површината на тријаголникот со еднаква основа и висина. Тој го претставил решението на проблемот како геометриски серии кои ја сумираат бесконечноста со однос 1/4. Ако првиот термин во оваа серија е површината на тријаголникот, тогаш втората е сума на површината на двата тријаголника чии основи се 2 помали линии итн. Овој доказ е варијација на бескрајната серија 1/4 + 1/16 +1/64 + 1/256 + ...која се сведува на 1/3. Ова е кратко дело кое се состои од три пропозиции. Напишано е во форма на кореспонденција со Доситеј од Пелусиум кој бил ученик на Конон од Самос. Во втората пропозиција Архимед покажал дека вредноста на π е поголема од 223/71 а помала од 22/7. Втората цифра се користеше како приближна вредност на π за време на Средниот век кога е потребно цифрата да се заокружи. Ова е дело со 32 пропозиции адресирани до Доситеј. Во оваа студија Архмед ги пресметува површината и волуменот на делови од конуси, сфери и параболи. Во првиот дел од оваа студија, Архимед го дава законот за рамнотежа на течностите, и докажува дека водата зазема форма на сфера околу центарот на гравитација.Ова е можеби обид да се објасни теоријата на современите грчки астрономи како Ератостен дека Земјата е тркалезна.Течностите објаснети од Архимед не се самогравитирачки, бидејќи тој смета дека постои точка кон која сите останати нешта се движат за да се добие форма на сфера. Ова дело беше откриено од Готхолд Ефраим Лесинг во грчки ракопис кој содржи поема од 44 реда во Херзог Аугуст библиотеката во Вилфенбутел, Германија во 1773. Адресирана е до Ерастотен и математичарите од Универзитетот во Александрија. Архимед ги предизвикува да го избројат добитокот во стадото на сонцето решавајќи истовремени Диофантинови равенки.Постои и потежок начин на решавање на проблемот во кој неколку одговори се квадратни броеви. Оваа верзија на проблемот е за првпат решена со помош н компјутер во 1965, а одговорот е многу голем бројка, приближно 7.760271x10²º⁶⁵⁴⁴⁹[³⁹] . Оваа студија се сметаше за изгубена се до откривањето на Архимедовиот Палимпсест во 1906. Во ова дело Архимед употребува бесконечно мали вредности, и покажува како разложувањето на фигурата на бесконечен број неограничено мали вредности може да се искористи за да се утврди површината или волуменот.Постои веројатност Архимед да сметал дека на овој метод му недостига формална строгост, па затоа го употребил методот на исцрпување за да дојде до резултати. Исто како и Проблем со добитокот, Методот на математички теории е напишана во форма на писмо до Ератостен во Александрија. Архимедовата книга за лостовите е студија со 15 пропозиции за природата на круговите. Наjстарата позната копија на текстот е на aрапски. Т.Л. Хит и Маршал Кладет сметаат дека не може да биде напишана од Архимед во сегашната форма, бидејќи го цитира Архимед, што сугерира на модификации извршени од страна на друг автор. Можно е да се заснова на постаро дело на Архимед кое е сега изгубено. Арапскиот специјалист Abu’l Raihan Muhammed al – Buruni тврди дека Хероновата формула за пресметување на површината на тријаголник од должината на неговите страни била позната на Архимед. Сепак, првото споменување на формулата е направено од Херо од Александрија , во првиот век од новата ера. Најважниот документ кој ја содржи работата на Архимед е во архимедовиот Палимпсест. Тоа е документ напишан на фин пергамент којшто бил искористен повторно на тој начин што мастилото од стариот текст било истружено и врз него бил напишан новиот. Ова често се правело во Средниот век бидејќи пергаментите од животинска кожа биле скапи. Во 1906 год, данскиот професор Johan Ludvig Heiberg сфатил дека пергаментот од јарешка кожа од молитвите напишани во 13 век од н.е. содржел постар тескт од 10 век од н.е за којшто тој сметал дека е претходно непознатата копија од делата на Архимед. Пергаментот бил чуван стотици години во манастирската библиотека во Константинопол пред да биде продаден на приватен колекционер во 1920 тите. На 29 октомври 1998 год. Беше продаден на аукција на анонимен купувач за $ 20 милиони во Кристис во Лондод. Палимпсесот содржи седум студии, вклучувајќи ја единствената сочувана копија од “ Лебдечки тела “ на оригинален грчки јазик. Тој е единствениот познат извор на “ Метод на механички теории “, споменат од Соидас и за кој се сметало дека е засекогаш изгубен. Stomashion беше исто така откриен во Палимпсестот, со поцелосна анализа на сложувалката од онаа на додтогаш познатите текстови.