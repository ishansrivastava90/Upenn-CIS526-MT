Първата самоосъзната НТА е американската Southwest от щата лондонско летище Гатуик и нюйоркското Кенеди на една трета от цените на останалите редовни превозвачи. Skytrain се развива динамично, обслужва до десет редовни направления в северна Америка и планира откриването на 660 редовни линии из Европейската икономическа общност. Фалира през 1982 г. по сложни причини, включително предполагаем заговор на конкурентите си. През последвалото десетилетие потребителите на въздушен транспорт от Първия свят се радват на падащи тарифи, дори на фона на сравнително висока инфлация и стопански рецесии. По света периодично откриват НТА като американската PeoplXpress, австралийската Compass и британската Virgin Atlantic, много от които не успяват да се укрепят и фалират или се сливат с конкуренти. Предвид това, че прирастът на НТА е най-голям, този сектор от отрасъла е критикуван особено силно. Сред критиките са обвинения в това, че НТА насърчават лекомисленото пътуване и го умножават многократно, без да се съобразяват с последиците за Земята. Друга критика е свързана с обстоятелството, че според статистиката повечето пътуващи с НТА са състоятелни хора, които ползват случая да летят още повече. Това омаловажава аргументите на НТА, че правят летенето достъпно за хора, които не са летели или са летели рядко. НТА отговарят на обвиненията с доводите, че парковете им са сред най-новите и ефективни в световната авиация, и че процентното затоварване на самолетите им е значително по-високо от това на традиционните авиокомпании. Така през януари 2007 г. Ryanair заяви, че през последните пет години отделяните от авиокомпанията въглеродни отпадъци на превозен пътник са спаднали наполовина. Статистиката доказва, че на практика те са спаднали с най-малко 23 на сто. Същевременно сходният показател на British Airways е останал непроменен. Чартърните превози идват в България през 1960-те г. с появата на „Булер“ – клон на експерименталното квази-частно дружество „Тексим“, както и със същевременното откриване на чартърни полети от ТАБСО. До днес българските чартърни превозвачи продължават да предоставят останалите празни места в самолетите си за разпродаване на случайни пътници. През 1990 г. в България е сформирана частната авиокомпания JES-Air. Тя открива редовни полети до ред североамерикански направления и Австралия. Тарифите са ниски и самолетите обикновено са пълни. JES-Air закрива дейността си пред 1992 г. в неясни обстоятелства. През 2001 г., след оттеглянето на чуждестранните инвеститори, приватизираният „Балкан“ минава под опеката на консерватори. Донякъде деловият модел, който те възприемат, е този на НТА – поне що се отнася до рекламата, която набляга на ниските цени. През 2003 г. новата национална авиокомпания „България ер“ започва да рекламира ред ниски тарифи за направленията си. През 2004 г. „Хемус ер“ се самоопределя като НТА и почва да рекламира ниски цени за редовните си полети по европейски направления. През първите години на XXI в. в България има и ред неосъществени проекти за НТА. Главна причина за провала на някои проекти е фалитът на „Балкан“ и последвалото основаване на „България ер“ от държавата през 2002 г. В интерес на капиталовложението си в укрепващия превозвач държавата удължава периода на свръхрегулация и забавя влизането в Откритото небе на Европейския съюз, което би спомогнало новосъздадени частни НТА.