Na zijn studie in Frankfurt begon hij met een vriend in 1920 de bibliofiele uitgeverij Euphorion. Zij gaven circa vijftig boeken uit. Na een ruzie met zijn partner in 1924 werd de samenwerking verbroken en ging hij weg bij Euphorion. Daarna had hij een uitgeverij Horodisch und Marx. In de periode tot 1933 volgden nog het mede-oprichten van het genootschap Soncino-Gesellschaft der Freunde des jüdischen Buches, daar werden ruim honderd publicaties uitgegeven. In Berlijn leerde hij ook zijn latere vrouw Hitler aan de macht was gekomen in 1933 kwam een einde aan deze periode, waarin hij al grote bekendheid had verworven als uitgever, drukker en publicist. Horodisch besloot te emigreren naar Nederland. Hij huurde op 1 januari 1934 een winkelpand aan de Spuistraat 314 in Amsterdam. Om rond te komen werkte zijn vrouw als illustratrice en vormgeefster. Maar in 1935 kon hij naar een betere lokatie verhuizen aan het Spui. Op dit adres zou de winkel tot 1991 blijven zitten. Daar zij het gevaar liepen gearresteerd te worden besloten zij in juli 1942 te vluchten naar Zwitserland. Gelukkig overleefden zij op deze wijze de oorlogstijd. Bij terugkomst in Amsterdam bleek de zaak leeggeplunderd te zijn. Naast het antiquariaat werd ook de algemene boekhandel onder leiding van  Horst Garnmann  verder uitgebouwd. Garnmann nam het besluit de moderne afdeling van Erasmus om te bouwen tot een gespecialiseerde afdeling voor kunstboeken. De persoonlijke belangstelling van Horodisch voor boekgeschiedenis zorgde voor een tweede specialisatie. Zowel oude als nieuwe boeken op dit gebied werden aangeboden en bijna veertig jaar was Erasmus de enige boekhandel in Nederland die alles op dit gebied kon leveren. Ook vanuit het buitenland kwam steeds meer vraag naar boeken op beide vakgebieden. Ook de levering aan buitenlandse bibliotheken nam steeds grotere vormen aan. Vanaf 1991 is Erasmus nog uitsluitend actief als bibliotheekleverancier. In januari 1985 ontving Horodisch een eredoctoraat van de Universiteit van Amsterdam, wegens ‘de constante stroom van hoogstaande en gewaardeerde wetenschappelijke studies’ die hij op boekhistorisch en bibliografisch gebied had gepubliceerd. In november 1987 overleed Abraham Horodisch, 89 jaar oud. Omdat het moeilijk was een opvolger te vinden werd besloten het antiquariaat op te heffen. Reeds in 1984 werd gezocht naar een opvolger om het bedrijf te continueren. Horodisch was toen al 86 en Garnmann was ook al boven de zestig. De keuze viel op Kurt Tschenett uit Greifswald. Het bedrijf van Horodisch, werd toen omgezet in een besloten vennootschap. De nieuwe directie moderniseerde de bedrijfsvoering en in 1986 verhuisde Erasmus naar de Nieuwe Herengracht in Amsterdam. Op dit moment zijn 40 mensen werkzaam in het bedrijf, onder wie bibliothecarissen en gespecialiseerde boekhandelaren. Er worden circa twaalfduizend bestellingen per maand uitgevoerd en deze leveringen vinden vooral plaats aan universiteitsbibliotheken, wetenschappelijke instituten en musea. In 2009 is het 75-jarig bestaan gevierd van de Erasmus Boekhandel als zelfstandige onderneming. Erasmus Boekhandel Horodisch, Abraham Horodisch, Abraham
