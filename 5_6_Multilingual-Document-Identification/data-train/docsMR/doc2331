Egy évvel azelőtt, hogy Jóska először kezdte átélni misztikus élményeit, 5 és fél évesen egy érdekes balesete volt. Kint játszott a többi gyerekkel, melynek hevében elég nagy lármát csaptak. Az egyik paraszt rájuk szóllt, hogy maradjanak csendben, mert a felesége beteg. A gyerekek el is hallgattak, de egy perc múlva újra folytatódott minden. A paraszt legalább háromszor szólt nekik, majd hirtelen egy nagy bottal jelent meg, amit a játszó gyerekek közé hajított. A bot eltalálta Jóskát aki eszméletlenül esett össze. Nem emlékezett rá, hogy ezután mi történt, de az édesanyja azt mondta neki, hogy hetekig élet és halál között volt. A bot pont úgy találta el, hogy megbénult a légzése és fulladásveszélyben volt. Az az agyi központ, ami a légzési folyamatért felelős nem sérült meg, de ideiglenesen degradálódott, súlyos agyrázkódást kapott. Annyira emlékezet, hogy amig eszméletlen volt, addig egy fehér fényben élt és utazgatott. Ugyanezt a fehér fényt több másik beavatásakor is megélte, de ezúttal benne volt, míg egyébként egy bizonyos távolságból látta. Úgy érezte magát, mintha pára volna és különféle erők hatásait venné át, miközben egy elektromágneses mezőn haladna át. Nagyon élvezte és kellemesnek érezte ezt az állapotot. Önmagát időtlennek, határtalannak, egy tudatosságként tapasztalta. Közben volt egy másik öntudata is, olyan, ami mindenütt jelen volt. Jóska ezt követően totem figurák rajzolásába kezdett, melyekre a múltjából emlékezett, és megfestette a Krisztus figurát is amelyet a bányában látott. 1950-ben volt az első kiállítása a charleroi-i Parc galériában. 1965-ben Charleroi-ból Brüsszelbe költözött. Az elsődleges elfoglaltsága a festés lett. Azt vette észre, hogy ha abbahagyja a festést 10 napig vagy két hétig, akkor fejfájás kezdi el gyötörni, amelyet semmilyen gyógyszer nem tud enyhíteni. 1975-ben elhagyta a felesége, ami eléggé feldúlta. Erőtlennek érezve magát, tepsiken és vödrökön dobolt, hogy elmúljon a fájdalma. Egyik alkalommal, mikor újra dobolt, egy barátja jelenlétében, egyszer csak a tudatában egy mezőn találta magát. Egy vad medve tartott felé, de a szellemi vezetője eltüntette az állatot. Ez lett az első samanizációja. Jóska végül Antwerpenbe költözött, ahol hátralévő életét munkával, samanizálással és festéssel töltötte. Itt hunyt el, 2008. augusztus 15-én.