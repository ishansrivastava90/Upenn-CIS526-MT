Modigliani fou el quart fill de Flaminio Modigliani i de la seua esposa, Eugenia Garsin. Son pare es dedicava al negoci del canvi de moneda, però quan el negoci va fer fallida, la família es va quedar en la pobresa. De fet, el naixement d'Amedeo va salvar la família de l'absoluta ruïna, perquè, d'acord amb una antiga llei, els creditors no podien embargar el llit d'una dona embarassada o alletant un fill. Quan els agutzils van entrar a la casa familiar, just en el moment en què havia començat el part, la família va poder protegir les seues més valuoses pertinences posant-les en el llit, damunt de la mare embarassada. Modigliani tenia una particularment estreta relació amb sa mare, la qual li va fer de mestra a casa fins que ell va complir deu anys. Atacat per problemes de salut després d'un brot de febre tifoide als catorze anys, dos anys després va contraure la tuberculosi, que hauria d'afectar-lo la resta de la seua vida. Per a ajudar-lo a a recuperar-se de les nombroses malalties de la infantesa, la mare el va enviar a Nàpols, on el clima càlid podia ser beneficiós per a la convalescència. Als catorze anys, mentre estava malalt de febra tifoidea, va imaginar-se en el seu deliri que volia, per damunt de qualsevol altra cosa, veure les pintures del Palazzo Pitti i dels Uffizi a Florència. Com el museu local de Livorno no comptava més que amb una petita i dispersa col·lecció de mestres italians del Renaixement, les històries que havia sentit sobre les grans obres que posseïa Florència l'havien cautivat, i era una font de considerable  desesperació per a ell, en el seu estat malaltís, que no poguera mai tenir l'oportunitat de veure'ls en persona. Sa mare li va prometre que el portaria a Florència, al punt s'haguera guarit. No només va comlir la seua promesa, sinó que també va aconseguir posar al seu fill sota la tutel·la del millor pintor del moment a Livorno, Guglielmo Micheli. Modigliani va mostrar grans dots mentre va romandre amb Micheli, i només va interrompre els seus estudis quan va veure's forçat, en contraure la tuberculosi. La connexió de Modigliani amb el moviment es va produir a través del seu primer mestre, Micheli. Aquest no només era un Macchiaioli, sinó que també havia estat pupil del famós Cézanne que als Macchiaioli. Les cartes que va escriure durant el període 'sabàtic' que va passar a Capri l'any 1901 indiquen clarament que es trobava cada vegada més influït pel pensament de Nietzsche. En aquestes cartes aconsellava al seu amic Oscar Ghiglia, L'obra de simbolista. Escric per a vessar-me sobre tu i per afirmar-me a mi mateix. Sóc l'objectiu de grans poders que emergeixen i després es desintegren... El poeta i periodista Louis Latourette, que havia visitat el prèviament ben arranjat estudi de l'artista, després de la seua transformació va descobrir que era com si pel lloc haguera passat una ventada, amb les reproduccions renaixentistes arraconades i les luxoses teles en desordre. Modigliani ja era un alcohòlic i un drogaddicte en aquesta època, i el seu estudi ho reflectia. El seu capteniment per aquesta època dóna alguna llum sobre el seu desenvolupament com a artista, transformant el seu estudi en un altar de sacrifici, on vessar tot el seu ressentiment contra l'art acadèmic que havia marcat la seua vida i tot el seu període de formació fins al moment. Durant la dècada del 1920, arran de la carrera de Modigliani i incitats pels comentaris d'Andre Salmon unint el consum d'absenta i haixix amb la gènesi de l'estil de Modigliani, molts artistes van intentar emular-lo, iniciant un camí d'excessos bohemis i abús de drogues. Salmon va reivindicar—erròniament— que mentre que Modigliani va ser un artista completament corrent quan estava sobri, Tot i que aquesta propaganda va ser una crida a la unitat d'aquells amb l'objectiu romàntic d'esdevenir artistes tràgics i maleïts, no va ser capaç de produir avanços ni tècniques artístiques innovadores en aquells que no tenien talent pevi. Primer va estar influït per Henri de Toulouse-Lautrec, però al voltant de 1907 es va fascinar amb l'obra de Paul Cézanne. Tanmateix, va desenvolupar un estil molt personal que no pot classificar-se fàcilment ni comparar-se amb el d'altres artistes. L'any 1910, als 26 anys, va conèixer al seu primer amor seriós, la poetessa russa Anna Akhmatova, quan teniain 1910.  Tenien els respectius estudis al mateix edifici, i tot i que Anna, amb 21 anys, ja era casada, van començar un afer. Més alta que Modigliani, amb el cabell negre com ell, la pell pàl·lida i ulls d'un verd grisós, Anna personalitzava l'ideal estètic de Modigliani, i ambdós van quedar hipnotitzats l'un per l'altre. Malgrat tot, després d'un any, Anna va tornar amb el seu marit. Tot i que uva exhibir una col·lecció d'escultures al Salon d'Automne l'any 1912, ho va deixar abruptament i es va concentrar únicament en la pintura. En esclatar la Primera Guerra Mundial, Modigliani va intentar allistar-se en l'exèrcit, però va ser rebutjat a causa de la seua dolenta salut. Moltes dones havien entrat i eixit de la seua vida quan va conèixer Beatrice Hastings. Va romandre amb ella almenys dos anys, va ser la model de molts dels seus quadres, incloent-hi Madame Pompadour, i l'objecte de la seua còlera quan estava borratxo. L'any 1916, Modigliani es va fer amic del poeta i marxant polonès Leopold Zborovski i la seua muller, Anna. El 3 de desembre de 1917, Modigliani va obrir la seua primera exposició en solitari a la Gal·leria Berthe Weill. El cap de policia de París es va mostrar escandalitzat pels nus de Modigliani i va forçar el tancament de l'exhibició poques hores després de la seua obertura. Durant la seua vida va vendre algunes obres, però mai per quantitats significatives de diners. Tots els diners que guanyava s'esvanien ràpidament a causa dels seus costums. Al maig de 1919 va tornar a París, on, amb Hébuterne i la seua filla, van llogar un apartament a la rue de la Grande Chaumière. Ací, Jeanne Hébuterne i Amedeo Modigliani van pintar-se retrats l'un de l'altre i els dos plegats. Tot i continuar pintant, la salut de Modigliani es va deteriorar ràpidament, i els seus esvaniments causats per l'alcohol van esdevenir cada vegada més freqüents. Modigliani va morir el 24 de gener de 1920. Va haver-hi un enorme funeral, al qual va assistir la comunitat artística de Montmartre i Montparnasse. Hébuterne es va refugiar a casa dels seus pares, on, inconsolable, es va llançar des de la finestra d'un cinquè pis dos dies després de la mort de Modigliani, matant-se ella i l'infant nonat. Modigliani va ser soterrat al cementiri del Père-Lachaise. Hébuterne va ser soterrada al Cimetière de Bagneux, prop de París, i no va ser fins el 1930 que la seua eixuta família va permetre traslladar el seu cos al costat del de Modigliani. Modigliani va morir pobre de solemnitat—havent fet només una exposició en solitari i havent hagut de bescanviar els seus quadres per dinars en restaurants. Si haguera viscut fins a la dècada del 1920, quan els diners dels col·leccionistes nord-americans va inundar París, la seua fortuna ben bé podia haver canviat. Des de la seua mort, la seua reputació ha estat en ascens. La seua vida ha merescut nou novel·les, una obra de teatre, un documental i tres pel·lícules.