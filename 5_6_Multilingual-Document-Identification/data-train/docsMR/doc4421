Man blev mødt af en venligsindet befolkning, som med håb om befrielse fra den svenske Christian V oprettede også "Det skaanske Rytteriregiment" med oberstløjtnant Hans Dittler Steensen som chef, og skånske friskytter som Svend Poulsen, Jens Andersen, Casper Due, Simon Andersen, Aage Monsen med flere fik til opgave at hverve ryttere til friskyttekompagnier. Efter seks ugers felttog var Helsingborg, Landskrona og Christiansstad på danske hænder. Kun Malmøhus modstod belejringen. Svenskerne trak sig tilbage til Småland for at få forstærkning. Den Lund til en gruopvækkende valplads. Slaget kostede over 8.300 døde, hvoraf den svenske armé mistede 3.200 mand, resten var danske inklusive skånske, blekingske og hallandske soldater i danske regimenter, hvervede tropper og friskytteafdelinger. Svenskerne gik sejrende ud af kampen, hvorefter de ransagede gårde og huse vidt omkring i jagten på sårede danske soldater eller friskytter. Disse blev som regel henrettet, når de blev fundet. I dagene efter lagde den svenske armé under ledelse af Karl XI hele Landskrone-egnen øde med plyndring og mordbrand. Efter den svenske sejr ved Lund beordrede den svenske øvrighed takkegudstjenester i Skånelandenes kirker. En samtidig kilde fortæller, at "i många kyrkor blev det ett sådant gråtande och skrikande av allmogen, att prästernas ord från predikstolarna inte kunde höras". Men krigen var ikke afgjort. Ganske vist holdt svenskerne i Malmø stand, men det gjorde danskerne i Christiansstad over for en svensk belejring. Og Trelleborg og Skanør. Beboerne som så gårde og slotte blive ødelagt af deres egne landsmænd, blev opfordret til at flytte over Sundet. Hærens hærgende tilbagetog var næppe givtig for modstandsbevægelsen hos Skånelandenes befolkning. Det ændrede ikke noget, at Karl XI havde været den første til at bruge den brændte jords taktik. Arensdorf måtte dog modtage en alvorlig reprimande, og han faldt i unåde hos Christian 5. Han blev kaldt til København, hvor han blev arresteret og fik frataget kommandoen over den danske hær. "Dette puff undte Skaaningerne hannem gierne for hans haarde medfart skyld."  skriver det samtidige vidne, Sthen Jacobsen i Den Nordiske Kriigs Krønicke. Det er foretaget en beregning over flygtningestrømmen fra Skånelandene til Sjælland efter krigens slutning i 1679-80. Man har anslået, at det drejer sig om ca. 20.000 mennesker ud af en befolkning på ca. 200.000 indbyggere. De fleste ville ikke være i stand til at efterlade deres hjem i Skåne og skabe et nyt i Danmark. Derfor blev de fleste, hvor de var.