La vuitena temporada del Cor comença amb un Peris disposat a començar una nova vida. El seu fill David, però, profundament dolgut per la mort de la seva mare i pel rebuig del Peris a perdonar-lo, sembla que no tingui motius per tirar endavant… El Paco Benjumea també es trobarà en un carreró sense sortida que l'obligarà a prendre una decisió dràstica que farà anar de corcoll la seva família. Pobre senyor Juan. Sort que la Sandra i l'Òscar són feliços amb les seves parelles, que estan disposats a fer-los costat en el que calgui. El Max i l'Enric també estan més enamorats que mai i tornen de les vacances amb ganes de canviar les coses… tot i que potser massa. Amb el seu germà a la presó i a punt de complir 50 anys, el Beni s'haurà de replantejar què vol fer realment a la vida. I l'única cosa segura és que ens farà riure de valent… El Peris, l'Àngela i la Carolina no seran els únics que s'hauran traslladat aquest estiu. La Trini, ara casada amb el Franciscu, s'ha instal·lat a casa del seu nou marit, i ja se sent una més del barri, amb el que això té de bo i de dolent. Això sí, seguirà treballant a la botiga de la Remei, agafant el metro amunt i avall… Amb la tornada a Sant Andreu ens retrobarem amb antics personatges de la sèrie. Per alguns, serà com si no hagués passat el temps, però d'altres… Per la Paquita sembla que res ha canviat. Segueix portant la Pensió Regina i la seva filla Marta s'ha instal·lat amb ella. La seva tranquil·litat, però, durarà poc. Un fet trasbalsarà les seves vides i les canviarà per sempre… Qui també ha fet un canvi de vida és la Clara. Farta de viure a Puigcerdà, ha decidit tornar al barri i obrir un quiosc, on també hi treballa el Rafa, que ja no és el que era desde que es va separar de la seva estimada Isabeleta. El nou negoci està just al costat de la farmàcia que s'ha quedat el Marc, el nou farmacèutic a qui ja han robat el cor… El Paco i el Rai segueixen portant la Fusteria, però la seva convivència no serà fàcil. I si no, que li diguin a la Cecília, que farta de les bronques amb el seu home, va decidir tornar a treballar a la perruqueria. Aquests dos sempre estaran com gat i gos! I sort que no hi ha el Fede pel mig… o sí que hi serà? A La Permanent, la Montse segueix atenent les clientes de tota la vida com la Roser, que se sent una mica sola des que la seva germana Pilar va marxar a viure a Breda amb el seu Santiago. Això sí, sempre que pot baixa a Barcelona a visitar-la. El Marcel i la Mari ara tenen dues filles petites, la Desi i la Laura. Com portaran la nova vida familiar? La mateixa pregunta es faran el Fidel, la Sara i la Mercè, que amb l'arribada del Ventura se’ls capgirarà la vida… Sobretot ara que el Fidel s'ha venut el Bar El Pati. Quina feina trobarà? S'embolicarà de nou en un dels seus arriscats negocis? Com cada any, la sèrie també coneixerà personatges nous. Uns ens faran riure, d'altres plorar, i també ens aportaran altes dosis d'intriga, que ens mantindran amb l'ai al cor fins l'últim minut del capítol final. Més d'un misteri planarà pel barri, i hi haurà sorpreses que ens desvetllaran facetes de personatges que crèiem conèixer molt bé… I finalment, n'hi ha que tornaran d'un passat que no haurien d'haver deixat mai… És un amnèsic que perd la memòria volent salvar la Marta d'uns atracadors en un carrer de Sant Andreu. Es va fer un cop i el van ingressar. Llavors va perdre la memòria, i d'ençà la Paquita va voler encarregar-se d'ell fins que recuperés el seu passat. Ells dos es feren parella. Després ell va recordar que vivia amb la Maria, una brasilera, a Nou Barris, però no va voler tornar amb ella, no li agradava la vida que havia portat en el passat, i va decidir seguir a la pensió amb la Paquita. Després veient una foto de la Berta amb les seves amigues de la presó va recordar que la Chus li havia ordenat un encàrrec, matar la Clara Bosch. Nou farmacèutic del barri. Semblava bona persona, però ara sembla que amaga alguna cosa. Va deixar embarassada la Noèlia i li fa veure que se l'estima i la cuida però surt amb un altra dona d'amagat. És la germana petita d'en Marc. Es va enamorar del Nelson i se'n va anar a viure amb ell a Formentera. Companya de la Clara a la presó. Al 1r capítol de la temporada la Clara la va a buscar a la presó i la posa a treballar al seu quiosc. És una presidiària i al principi la miren amb mals ulls, però poc a poc descobreixen que té un bon cor i la consideren del barri com qualsevol altra. El seu marit havia fugit i es va quedar sola amb el seu fill. L'havia de mantenir i no va tenir altra opció que cometre robatoris. Normalment robava en pisos, fins que una vegada la van enganxar. És el fill de la Berta. És homosexual i es va enamorar d'en Max. Ell en el present també comet robatoris, en l'últim es va ficar en un bon embolic i va passar uns dies a la presó. Ara, però, li han donat la llibertat provisional i està pendent de judici. Com que ni la Clara, que el va delatar per una malinterpretació seva, ni en Beni no suporten aquesta relació, en Iago i en Max viuen feliços a Can Sarró lluny d'ells dos. Una okupa de Can Sarró. És claustrofòbica i es va quedar tancada un dia al lavabo de casa seva i un altre cop a l'ascensor per culpa d'una apagada junt amb l'Ivan. És una noia optimista que lluita molt pel seus ideals. Germà de l'Eli. Vivia a Can Sarró fins que el van acusar de lladre, ja que hi havia uns medicaments de la farmàcia ficats en el seu instrument musical. Es va enrotllar amb la K i la Sandra. És còmplice de l'Ivan, però es fa passar per okupa i enemic seu. És el responsable dels robatoris al mercat i la farmàcia. Fill del Juan Benjumea. Ell ho va descobrir perquè tenia la meitat del bitllet de mil pessetes que coincidia amb la meitat que tenia el seu fill. És esquizofrènic, i s'imagina una persona que no existeix i que li diu el que ha de fer en tot moment, però a ell li sembla algú igual de real com qualsevol altre, és la Júlia. Fins i tot després de no prendre's durant un temps la medicació gràcies a ordres de la Júlia va robar diners a l'abuelo per comprar-se un cotxe i va estar a punt de matar l'Òscar. Es va descobrir que hi havia una cambrera d'una cafeteria que era igual físicament i també es deia Júlia. Així és possible que li vingués tot d'haver vist aquella cambrera alguna vegada ja anteriorment. Cuiner de Can Peris. Va guanyar la porra de la semifinal del futbol i es va comprar una jaqueta nova. Amiga de la Roser i bacallanera del mercat. És xerraire i xafardera com ella. Marit de la Carmeta.