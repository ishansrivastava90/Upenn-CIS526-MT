Паметниците на партизанското движение са издигнати в населени места и природни местности в различни краища на съпротивата на БКП и ОФ срещу участието на България на страната на Оста във Втората световна война. Разположените в големите български градове общи паметници, на които са изписани множество имена на участници в партизанското движение се наричат още братски могили. Някои от паметниците представляват малки паметни плочи, поставени на родната къща на даден деятел на движението, докато други са големи мемориални комплекси, обградени с декоративни горички и градини. Мнозинството от паметниците на партизанското движение са издържани в стила на социалистическия реализъм. Статуята изобразява ликуващ партизанин, най-вероятно Александър Иванов - Чапай, вдигнал едната си ръка, свита в юмрук, а с другата - придържащ оръжието си. Зад статуята има широка стена, облицована с мраморни плочи, на които са издълбани стихове от Димитър Методиев. Паркът и паметникът са силно запуснати и подложени на вандализъм. Няколко от мраморните плочи със стихове са изпопадали, а металните букви от постамента на статуята са откраднати. Паметникът е издигнат в двора на интерната за деца и юноши в града, в близост до центъра му. Представлява гранитен постамент с човешки ръст, в който е издялкан бюста на Шаторов. Отдолу са изписани името му и годините на неговото раждане и смъртта му.
