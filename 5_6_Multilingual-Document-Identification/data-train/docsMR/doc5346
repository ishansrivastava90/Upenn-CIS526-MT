През 1927 г. Боинг открива първата си въздушна линия, което е началото на дейността на тази компания в областта на въздухоплаването. През 1933 г. компанията създава първия си пътнически самолет - В-247, от който модел са изработени 75 екземпляра. Към компанията Боинг през 1934 г. се влива фирмата Стиърмън, която е създадена през 1926 г. През 1947 г. Боинг разработва транспортна версия на В-29 с името В-50 "Сюпърфортрес", а през 1949 г. се появява версията за превоз на пътници В-377 "Стратокрюизър". В края на 1960-те Боинг започва производството на най-разпространения в света еърлайнер Боинг 737, от който са произведени множество модификации и общото производство е над 5000 бр. Счита се, че и сега на всяка пета секунда в света излита такъв самолет. Първият В-737 е произведен през 1967 г., неговото производство продължава и до днес, тъй като през този дълъг период В-737 претърпява голямо развитие и като модификации. През периода 1967-1988 г. става производството на две модификации на версията, известна като Оригинал — 737-100 и 737-200. През 1983 г. започва производството на версията Класик, от която са моделите 737-300, 737-400 и 737-500, като производството им продължава до 2000 г. От 1997 г. започва производството на версията Ню Дженерейшън, от която до този момент се произвеждат моделите 737-800 и 737-900. Освен това са разработени и варианти за нуждите на армията, луксозни пътувания и т.н. Още в края на 1950-те и началото на 60-те години Боинг започва изследвания и конструкторска работа по създаване на свръхзвуков пътнически самолет. През същия период започва съвместната дейност между Конкорд''. Също от края на 50-те по подобна програма работи и СССР, като на пазара излиза много подобния до Конкорд модел Ту-144. Междувременно, пътникопотокът нараства в световен мащаб и възниква необходимостта от създаването на лайнери, които да превозват повече пътници. В това отношение компанията Боинг работи усилено и със създаването на супер-лайнера В-747 Джъмбоджет през 1968 г. стъпва мощно на пазара през 1970 г. В продължение на 35 години, до създаването на гигантския лайнер на Еърбъс А-380, В-747 е най-големият пътнически самолет в света. През август 1982 г. Боинг започва производството на модела В-767 - следващия след В-747 си модел със широко тяло, т.е. за превоз по-голям брой пътници по най-натоварените линии. До този момент са развити 4 модификации на този модел и са произведени над 950 машини.
