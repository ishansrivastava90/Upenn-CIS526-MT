Чипровци е град в Северозападна България. Той се намира в Област Монтана и е в близост до град Берковица. Градът е административен център на община Чипровци. Чипровци е разположен в планински район, в полите на Западна надм. височина. От северозапад се дигаше голият гребен на Стара планина с хълбоци, облечени с букаци, с колосалните пирамиди на гордия Миджур, Бабин зъб, Вража глава…а отсам тях, в полите им – прекрасната и дива Чипровска покрайнина и райските долини на Огоста.” Иван Вазов Структура Общата площ на община Чипровци е 286,8 квадратни километра, която е 7,89% от територията на област Монтана и 0,26% от територията на Република България.Община Чипровци е заобиколена на изток от община Монтана и община Георги Дамяново, на запад достига до държавната граница на страната ни с Република Сърбия и община Чупрене от Видинска област. На север Чипровци граничи с община Монтана, а на юг отново с община Георги Дамяново. Център на община Чипровци е град Чипровци. С указ №688 от 12.09.1968 година на Президиума на Народното събрание, Чипровци е обявен за град. Градът се намира на 550 метра над морското равнище, релефът му е планински и полупланински и е разположен в живописната котловина на Чипровската река. Град Чипровци се намира на 155 километра от столицата, град София, 35 километра от областния център Монтана, 44 километра от гр. Берковица и 18 километра от държавната граница с Република Сърбия. Най-близкото селище до Чипровци в Република Сърбия е село Топли дол.Транспортно-географското разположение на общината е много добро - достатъчно близо е до комуникационната ос Международен транспортен коридор №4 и в същото време е периферно разположена по отношение на оживените пътни артерии, което позволява да се избегнат неблагоприятните последици от интензивните транспортни потоци и запазване на чиста околната среда. Като важно географско предимство на община Чипровци следва да се отбележи, че тя попада и в зоната на влияние на процесите на трансграничното сътрудничество с Република Сърбия.Климатът в общината е умереноконтинентален с леко планинско влияние. Средната януарска температура е от -1° до 0°С, а средната юлска температура е 20°С. Средната годишна температура в общината е 9,7°С. Населението на община Чипровци по постоянен адрес наброява 4419 души към 15.09.2008 година, а само в град Чипровци живеят 2274 души. От селата в общината, най-голямо е населението в с. Превала – 530 човека, най-малко в с. Равна - 58. В с. Железна живеят 390 души, в с. Мартиново - 379, в с. Горна Лука – 205, в с. Белимел - 266, в с. Горна Ковачица - 129, в с. Митровци - 107, а в с. Челюстница – 81жители.Общината се ръководи от кмет и Общински съвет, съставен от 11 общински съветници.Селата с население над 250 души се управляват от кметове, а по-малките – от кметски наместници. През павликяните и дубровнишките търговци, който наред с българските аристократи представляват основната част от населението на града според историята на поп Ставри от Чипровци. От занаятите най-голямо развитие получило златарството. Високохудожествената продукция очертала града като най-големия златарски център на Балканския полуостров през XVI и XVII век наред с Цариград, Солун и Белград. Търговията със знаменитите чипровски чаши е процъфтявала не само на Балканите и Османската империя, но достигала и Централна Европа. В тази значително замогнала се и културна среда се строели църкви, манастири, училища, богати и красиви къщи. Има устни сведения, че жители на Чипровци - бегълци от зверствата, след въстанието са се заселили в Трекляно - Кюстендилско Краище и околните села. Едно макар и малко доказателство за това е запазеният Чипровски говор в тези краища. През XIX век голямо развитие получава килимарството. Известният чипровски килим се изработва ръчно, на вертикален стан, от чиста вълна. Намира пазар по целия свят и днес, а в хиляди домове на България греят багрите на чипровската природа, събрани и увековечени от нежните ръце на чипровските майсторки. Освен с рударство Чипровци е по-известен с килимите си. Те са отразявали душата на създателките си. Основните модели са се предавали от поколение на поколение като така са достигнали и до наши дни. Тези килими, както и съществувалата някога златарска школа са пазили града през дългите години на турско робство. Чипровци е бил под опеката на султанката. Интерес в манастирския комплекс представлява кулата-костница, в която се съхраняват костите на някои от жертвите в Чипровското въстание. Интересен паметник на архитектурата и изкуството е и изцяло украсения със стенописи параклис "Св. Атанасий Велики". Любопитен факт от историята на обтелта е, че през 1800 година руският император подарява Евангелие на Светата обител. Транспорт До Чипровския манастир се стига лесно с кола, следвайки пътя от гр. Монтана към гр. Чипровци по поречието на р. Огоста. Манастирът лежи близо до пътя, на около 5 км. преди гр. Чипровци. Лъв с две опашки” /Анджело Габриеле Джорджетта/ Символът на българската държава е лъвът. Днешният Чипровци също има свой символ – дърво, поставено между козел и много особен лъв... с две опашки... Козелът е взет от герба на Петър Парчевич, а лъвът с две опашки е от герба на Петър Богдан Бакшев. Символ на град с две християнски общности – католическа и православна – съжителствали в хармония помежду си. Може би лъвът с две опашки олицетворява единната Църква с двете християнски традиции, а козелът – силата и упоритостта на българина. Символ на миналото, настоящето и бъдещето. Всяка година на 6 септември, се празнува Ден на Балкана. На него всички отиват в планината на мястото, където преди столетия се е намирал Гушовския манастир. Според местна легенда преди много години на този ден хората са ходели в планината при манастира, а от балкана слизал бял елен, който носел името Гушовец. Хората го чакали да си почине и да пие вода, и го принасяли в жертва. Един ден обаче еленът закъснял и хората го заклали преди да си е починал, и да пие вода. Оттогава, никога повече не дошъл елен.