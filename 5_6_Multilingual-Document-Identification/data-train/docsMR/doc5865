Anul estimat a fi este 2199, iar umanitatea duce un război împotriva maşinilor inteligente, create la începutul secolului 21. Cerul este acoperit de o "pătură" neagră, creată de oameni, într-o încercare disperată de a opri alimentarea cu energie solară a maşinilor. Acestea au reacţionat înrobind umanitatea şi folosind corpul uman ca sursă de energie. Oamenii sunt creaţi şi ţinuţi în fabrici, iar corpurile lor sunt folosite pentru recoltarea energiei bioelectrice şi a căldurii pe care acestea le produc. Lumea în care Neo trăia de când s-a născut este Matricea, o realitate simulată iluzorie, construită după modelul lumii din 1999 şi dezvoltată de maşini pentru a ţine populaţia umană docilă, sub control. Morpheus şi echipajul lui sunt un grup de oameni liberi, care îi deconectează pe ceilalţi de la Matrice şi îi recrutează pentru a asista în războiul contra maşinilor. Înăuntrul Matricei, ei sunt capabili să încalce legile fizicii, într-o anumită măsură, având puteri super-umane. Morpheus crede că Neo este "Alesul", un om despre care s-a prezis că va pune capăt războiului, prin puterea sa nelimitată asupra Matricei. Neo este antrenat pentru a deveni un membru din grup. O mufă aflată în partea de spate a capului, folosită înainte pentru a fi conectat la Matrice, permite încărcarea digitală a informaţiei direct în creierul său. Învaţă numeroase arte marţiale şi îşi demonstrează abilităţile Kung Fu, ducând o luptă virtuală cu Morpheus, într-un mediu asemănător cu Matricea şi impresionând echipajul cu agilitatea lui. Apoi Morpheus îi explică cum Matricea îl poate influenţa în viaţa reală. Rănile suferite în lumea virtuală sunt reflectate în cea reală. Dacă este omorât în Matrice, la fel se va întâmpla şi cu corpul lui din lumea adevărată. Este avertizat de prezenţa "Agenţilor", programe digitale puternice care au abilitatea de a prelua controlul oricărui individ conectat la sistem şi ai căror scop este să identifice şi să distrugă orice ameninţare pentru Matrice. Cu toate acestea, Morpheus prezice că odată ce Neo îşi va înţelege din plin puterile, nimeni nu va putea să-l oprească. Echipajul intră în Matrice, iar Morpheus îl duce pe Neo în apartamentul Oracolului, femeia care a profeţit apariţia Alesului. Ea îi spune lui Neo că are "darul" dar pare că aşteaptă ceva, probabil viaţa lui următoare. Îi mai spune faptul că Morpheus crede atât de mult în el, încât este pregătit să îşi dea şi viaţa pentru a-l salva. Dezamăgit de vorbele Oracolului, Neo trage concluzia că nu este Alesul. Echipajul se întoarce către locaţia care facilitează ieşirea din Matrice, dar este atacat de Agenţi şi trupele SWAT, iar Morpheus este capturat în timp ce restul echipajului scapă. Grupul a fost trădat de un membru al echipajului, Cypher, care, preferând vechea lui viaţă virtuală în locul celei adevărate, a făcut un târg cu Agenţii pentru a le da pe Morpheus în schimbul întoarcerii lui permanente în Matrice. Trădarea duce la moartea tuturor membrilor echipajului, în afară de Neo, Trinity, Tank şi Morpheus, care este ţinut captiv într-o clădire guvernamentală în cadrul Matricei. Agenţii încearcă să obţină de la el codurile de acces pentru calculatorul principal din Zion, ultimul refugiu al omenirii, aflat adânc sub pământ. Neo şi Trinity se întorc în Matrice şi invadează clădirea, salvându-l pe conducătorul lor. Neo devine mai confident şi mai încrezător în puterea sa de manipulare a Matricei, reuşind să evite gloanţele trase către el de un Agent. Morpheus şi Trinity folosesc o ieşire localizată într-o staţie de metrou pentru a se deconecta din Matrice, dar înainte ca Neo să poată scăpa şi el, este atacat de Agentul Smith. Neo se luptă cu el şi reuşeşte să scape, pentru un moment, de acesta.
