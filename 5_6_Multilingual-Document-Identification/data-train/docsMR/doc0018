A Comarca de Santiago está situada na provincia da Coruña. Inclúe os concellos de Ames, Boqueixón, Brión, Santiago de Compostela, Teo, Val do Dubra e Vedra. Polo sur o Sarela rega as terras de Santiago. Augas abaixo, xa fóra da comarca, o Sar aporta o seu caudal ao Ulla. A abundancia de cursos fluviais e o clima chuvioso durante o outono e inverno favorece unha vexetación frondosa e sempre verde que caracteriza a paisaxe desta comarca. Durante os séculos XI e XII este núcleo inicial consolídase e experimenta unha etapa de forte expansión urbana, vinculada en parte á súa función como centro de peregrinación, pero tamén o seu crecente dinamismo económico polo que os seus dominios se estenden ate as terras do litoral onde se constitúen os portos de Pontecesures e Noia, polos que chegaban unha gran variedade de produtos para abastecer o mercado urbano. Outro factor de dinamismo foron as sucesivas obras realizadas polos bispos que atraían a moita man de obra, entre as que hai que destacar a construción da muralla que se inicia no século XI, a catedral románica, así como outras igrexas e as obras de infraestruturas da nova cidade. A súa función comercial e os gremios de artesáns  contribuén ao seu desenvolvemento. A figura que personaliza o século XII é a do arcebispo Universidade Compostelá remóntase ao ano 1495, data do primeiro proxecto do Estudo Compostelán, se ben a súa constitución definitiva non será ate o ano 1504 coa creación do Estudo Xeral Compostelán, que acadou rango universitario con Diego de Muros III. Como centro de peregrinación, xorde tamén unha importante actividade asistencial coa construción de máis de dez hospitais entre os séculos XI ao XVIII, entre os que destaca o Hospital Real. Todo isto é favorecido polas copiosas rendas procedentes do medio rural, pois a cidade era a sede principal das ordes relixiosas e residencia da nobreza e fidalguía que estenden a súa xurisdición sobre amplas terras. No século XVI, a Reforma protestante supuxo un freo ás peregrinacións, iniciándose así un período de certo estancamento, que se verá agravado no século XVIII, cando as cidades do interior perden a súa hexemonía en favor das litorais, cara a onde se traslada a actividade económica, aproveitando as súas posibilidades de comercio marítimo, a pesca, etc. Este proceso continúa ao longo do século XIX coa nova división provincial, iniciándose no século XX como unha cidade xerarquicamente de rango inferior, cuxas principais funcións son a universitaria, a relixiosa e a sanitaria, ás que hai que engadir a comercial, aínda que de ámbito máis reducido. A partir dos anos sesenta prodúcense unha serie de cambios que representan o inicio dunha nova etapa de crecemento e dinamismo para a cidade. En primeiro lugar prodúcese un forte incremento da poboación universitaria, duplicándose o número de matrículas ao longo da década dos sesenta. Esta tendencia ten continuidade durante os anos seguintes, e nos 80 a Universidade compostelá rolda xa os 30.000 estudantes. Isto provocou unha forte demanda de vivendas, xurdindo así unha grande expansión da edificación na zona do Ensanche ou zona nova. Paralelamente tamén afianza a súa función sanitaria coa construción do Hospital Xeral de Galicia a fins dos 70, vinculado á Facultade de Medicina e á existencia dun elevado número de especialistas de recoñecido prestixio. Nos anos 80 a estas tradicionais funcións se lle engade unha nova, ao ser nomeada sede política e administrativa da Comunidade Autónoma de Galicia, feito que non chegou a ter a transcendencia dos anteriores pero que tamén contribuíu ao seu crecemento, máis retardado que nos anos anteriores, debido ao freo na tendencia alcista da poboación universitaria, coa creación das Universidades da Coruña e Vigo. Rodeando a Catedral atopanse as  outras monumentais fachadas, como a de Azabachería ou Porta Norte de estilo neoclásico que substitúe á antiga fachada románica destruída no ano 1757, a Praza da Quintana, de singular encanto no seu conxunto e na que se abre a Porta Santa, pola que nos Anos Santos ou “Xacobeos” se accede á cabeceira románica da Catedral. Tamén de estilo románico é a fachada das Praterías ou porta sur, que dá nome a outra emblemática praza que se pecha pola súa banda oeste coa Torre do Reloxo e a fachada do Tesouro, no máis puro estilo renacentista. Ao valor monumental e histórico da cidade hai que engadir o seu especial ambiente como cidade estudantil, coas súas vellas tascas de viños e tapeos que dan fama á rúa do Franco, os seus antigos cafés de tertulias, as súas concorridas terrazas, etc., ou os numerosos pubs que acollen o ambiente nocturno. Dentro desta oferta de lecer hai que facer unha especial referencia ao Auditorio de Galicia, cunha capacidade para 30.000 espectadores e ao Palacio de Congresos e Exposicións. Fóra de Santiago, os ríos que percorren a comarca orixinan  paraxes naturais como as formadas polo río Ulla en Ponte Ledesma no concello de Boqueixón, onde se ergue tamén o mítico Pico Sacro. Para descubrir este concello podese realizar algunha das rutas de sendeirismo que percorren as súas parroquias e os máis de 60 muíños dispersados polos numerosos arroios e regatos que o sucan. Seguindo o curso do Ulla augas abaixo diríxese ao concello de Vedra polo espectacular “Paso da Cova” nas inmediacións de Ponte Ulla e continúa por Teo con interesantes paraxes como o seu paso baixo a ponte de Pontevea, obra dos séculos XIV e XV, o Coto de Couso lugar de pesca do salmón ou da troita, ou a ponte colgante do Xirimbao. A fertilidade e microclima deste val favoreceu o xurdimento de casas e pazos orixinarios entre os que destaca o pazo de Santa Cruz de Ribadulla do que se pode visitar os seus frondosos xardíns, con exemplares centenarios entre os que destaca un amplo paseo de oliveiras que teñen unha antigüidade que rolda os 500 anos. Á outra banda da comarca, o río Sar percorre o concello de Ames pasando pola súa capital Bertamiráns e o lugar de Ponte Maceira, situado ao norte, sobre o curso do río Tambre e a Ruta de Riamonte en torno ás ribeiras deste río . Nas súas inmediacións o concello de Brión, de grande tradición ecuestre, atopanse as ruínas das Torres de Altamira, o concorrido e venerado santuario de Santa Minia, os  pazos de Armental, Armesto e Trasouteiro, ou a igrexa de Bastavales, cuxas campás son protagonistas duns versos de Rosalía de Castro. Entre os numerosos actos festivos que teñen lugar na comarca, hai que resaltar de xeito especial a celebración de Santiago Apóstolo que acostuma durar varios días pero que acada o seu máximo expoñente a noite do Ulla ten lugar o peculiar ”Entroido dos Xenerais”, que consiste nunha tropa montada a cabalo e presidida por xenerais, que pasean por aldeas e vilas facendo paradas ante as vivendas dos veciños, os que lles corresponden con donativos para a festa. Santiago