1960-ųjų pabaigoje bei 1970-ųjų pradžioje daug miestų planuotojų pradėjo suvokti, kad modernistų švarių linijų ir žmogiškosios skalės stygiaus įvedimas turėjo tendenciją pakirsti bendruomenių gyvybingumą. Tai buvo pastebima dėl padaugėjusių kriminalinių nusikaltimų ir socialinių problemų taip išspręstose kaiminystėse. Modernizmas, galima sakyti, kad 1970-aisiais baigėsi, kai pigių „blokų bokštų“ konstrukcijos tapo nebepaklausios daugelyje valstybių, tokių kaip Prancūzija ar Didžioji Britanija. Nuo tada dauguma tokių kvartalų buvo nugriauta, o jie atstatyti labiau priimtinais tradiciniais apstatymo būdais. Vietoj to, kad bandyti naikinti visą netvarką, planavimas dabar koncentruojasi į visuomenės ir ekonomikos individualizmą ir margumą. Ateina postmodernizmo era. CIAM buvo suformuotas metus prieš pradedant statyti Vokietijos Paviljoną Barselonoje. Jo įkūrimas žymi modernistų architektų ryžtą iškelti ir rafinuoti savo teorijas. Per tris dešimtmečius CIAM nariai diskutavo apie miestų gyvenimą, erdves ir jų sąryšį. Dokumentai, kuriuos jie paruošė, ir išvados, kurių buvo prieita, turi milžinišką įtaką dabartinių miestų formai visame pasaulyje. Antrojo kongreso, vykusio 1930-aisiais metais Frankfurte prie Maino šauklys buvo vokiečių urbanistas Ernstas Majus. Jis buvo garsus pigiosios statybos žinovas ir propaguotojas. Jis parengė ir perskaitė pagrindinį kongreso pranešimą apie pigius būstus, demonstarvo tokių projektų albumą, kuris vėliau buvo išleistas kaip atskiras leidinys. Šios idėjos buvo toliau plėtotos kaip racionalaus ir pigaus būsto variantas, galimas tolesniuose miestų užstatymuose. Šiuose kongresuose vis dėlto buvo nuspręsta, kad racionaliausi yra daugiabučiai daugiaaukščiai gyvenamieji namai. Ši medžiaga labai pasitarnavo po antrojo pasaulinio karo, kai prasidėjo masinės daugiabučių statybos. Vėlesniuose kongresuose labiau buvo kreipiamas dėmesys į urbanistines miestų planavimų bei užstatymo problemas. Tam įtakos turbūt turėjo Kornelijus van Esterenas, urbanistas, Amsterdamo bendrojo plano kūrėjų grupės vadovas, išrinktas CIAM naujuoju prezidentu. Šitoje ankstyvoje stadijoje troškimas performuoti miestus yra aiškus. Chaotišką gatvių, parduotuvių ir gyvenamųjų namų kratinį, kuris tuo metu egzistavo Europos miestuose, paversti zonuotais miestais, kur būtų aiškiai atskirtos gyvenamoji, darbo bei pramogų funkcijos. „Atėnų Chartija“, tapusi pasaulinės urbanistikos kodeksu, labiau suvienodino atskirų valstybių, žemynų su skirtingomis tradicijomis, kultūra miestų plėtros metodus. Laikas atskleidė tokio unifikavimo trūkumus. Kad ir Le Korbiuzje suprojektuotas Čandigaro miesto bendrasis planas ir centro dalies detalusis projektas kartu su pastatais visiškai nepasiteisino vietos sąlygomis, nor abiejuose projektuose buvo įdiegtos pažangiausios to laiko miesto planavimo idėjos. Teoretikai, dar gyvenę Le Korbiuzje laikotarpiu, neretai smerkdavo šį už „Atėnų Chartijos“ per didelį sureikšminimą. Le Korbiuzje teigė, kad tai revoliucinis dokumentas, suformulavęs funkcionalaus miesto statybos pagrindus, kai tokiu labiau laikytinas Tonio Garnje dar 1917-aisiais metais išdėstyti šitokio miesto principai. Vis dėlto visuotinai priimta „Atėnų Chartiją“ laikyti pagrindiniu dokumentu, suformulavusiu ir paskelbusiu pagrindines idėjas doktrinos, kuri vėliau imta vadinti urbanistiniu funkcionalizmu. Penktasis, paskutinis prieš antrąjį pasaulinį karą, CIAM kongresas vyko Paryžiuje 1937-aisiais metais. Galutinė „Atėnų Chartijos“ redagacija dar nebuvo paskelbta, todėl šį kongresa priimta laikyti tik renginiu, paskelbusiu Chertijos papildymus. Pasibaigus karui, pasaulinė miestų plėtotė pagrinde ir rėmėsi Chartijos dogmomis. Tačiau jau tada, dar jai beklestint, pradėjo kilti trūkumai. Pradėjo aiškėti, kad ši sistema yra labai nehumaniška. Ji labiau buvo panaši į „kalėjimą“, susidedantį iš gyvenimo, darbo, poilsio, susisiekimo, o pagrindiniu ir pačiu didžiausiu žmonių troškimu tapo išsiveržimas iš jo. Imta abejoti keturiais miesto fenomeno ramščiais. Būstas, kaip Chartijos skelbta svarbiausioji miesto funkcija, iš tiesų, buvo svarbiausia ir kaimui. Darbasir susisiekimas buvo taip pat svarbūs net ir klajokliams, gyvenantiems dykumoje. Rekreacija pasirodė esanti visiškai ne miesto priedermė. Chartijos siūlymas griežtai atskirti šias funkcijas vertė abejoti tokio sprendimo pagrįstumu, o tai ilgainiui sukėlė visos sistemos griūtį. Bet tai įvyko ne iš karto. Trumpa siaura lūšnų gatvė sėkminga ten, kur erdvi rekonstrukcija žlunga“. Smithson‘ai nerimavo, kad CIAM‘o miesto idealas gali nuvesti prie izoliacijos ir bendruomenių susiskaldymo, kai kaip tik tuo metu Europos valdzia ruošėsi statyti daugiaaukščius blokus savo sunaikintuose miestuose. Paskutinis CIAM susitikimas buvo surengtas 1956-aisiais metais. 1950-ųjų viduryje buvo aišku, kad oficialus modernizmo pripažinimas yra stipresnis, nei kadanors anksčiau. Smithson‘ai ir jų bendraminčiai rūpinosi, kad judėjimui gresia pavojus po kelių dešimtmečių dėl priešiško socialinei harmonijai miestų kraštovaizdžio kūrimo. Taigi, jie pateikė savo alternatyvą „Atėnų Chartijai“. Tai buvo „Auksinio kelio“ projektas, pirmą kartą paminėtas 1952-aisiai metais. Tai buvo mažaaukštė statinių gyvatė su plačiomis „gatvėmis danguje“ – bandymas humanizuoti modernistų urbadizmo teoriją. Tačiau visi namai buvo vienoje gatvės pusėje, taip prarandant užspaustos aplinkos įspūdį ir išlaikant gyventojus ant žemės. Taip pat Smithsonai pabrėžė, kad nors ir pakyli aukščiau šešto aukšto, pojūčio, kad esi ant gatvės vistiek nejauti. 1961-aisiais šis planas įkvėpė Šefildo miesto tarybą. Patys Smithsonai pastatė Robino Hudo sodus 1972-aisiais. Šie sodai, akip vėliau pasirodė, netapo populiariu išradimu. Jų bjaurus tinkas ir į kalėjimą panaši išvaizda, netapo populiari net ir pastačius juos prie dviejų užimčiausiu Londono kelių. Jie gimė likus tik dvylikai mėnesių iki pokarinės ekonomikos bumo pabaigos. Tai garantavo, kad neilgai trukus jie bus nušluoti kylančių ekonomonės krizės problemų, nepaisant to, kad Smithsonai skelbė, kad vieną dieną žmonės didžiuosis galėdami pasakyti, kad juose gyveno. Poros reputacija taip ir niekada neatsistatė, nepaisant jų 1964-aisiais metais suprojektuoto Ekonomikų pastato populiarumo. CIAM sėkmingai išplėtojo savo naujas architektūrines idėjas šiame judėjime, o modernistai dar daug metų gins, nors ir ne visada propaguos, šį palikimą. Taigi, kodėl CIAM kongresų praktika žlugo? Šių dienų teoretikai mano, kad nemaža dalis kaltės buvo pačių CIAM kūrėjų. Jie laiku nesiėmė priemonių įveikti akademizmo apraiškas konceptualiosiose kongresų programose. Kita vertus, jaunoji karta už pagrindą savo kūrybai nebelaikė prieškarinių profesinių vertybių. Šiuo atžvilgiu jie buvo kategoriškai ir visiškai atsiribojo. 1998-aisiais metais, praėjus 65 metams po „Atėnų Chartijos“, Atėnuose buvo vėl pasirašyta „Naujoji miestų planavimo chartija – Atėnai‘98“. Chartija, atvirkščiai, nei senoji, pabrėžė būtinybę derinti visas keturias miesto funkcijas ir gyventojų bei vartotų priedermę dalyvauti projektavime. Antroji priesako pusė – tai lyg apsauga nuo siauro perdėto profesionalumo, akademizmo formuluojant urbanistines doktrinas, kuris, kaip aptarta anksčiau, pražudė pažangų pasaulio architektų veiklos susitelkimą.