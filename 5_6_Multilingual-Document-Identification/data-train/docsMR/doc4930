Tycho Brahes mest betydningsfulde indsats var, at han indså, at fremskridt i astronomien forudsatte systematiske observationer nat efter nat, og at det krævede instrumenter med den størst mulige nøjagtighed. Med dette for øje opførte han observatorierne Uranienborg og Stjerneborg på øen Hven i Øresund, og havde som assistent sin søster Sophie Brahe. I august 1576 påbegyndtes den kombinerede bolig og observatorium Uranienborg på Hven. P.g.a. pladsmangel der og af at måleinstrumenterne var udsat for vinden, begyndte han at bygge observatoriet Stjerneborg seks år senere. Det lå lige uden for Uranienborgs have. Han havde lært af sine fejl og gravede det nu ned i jorden, så kun kuplerne stak op. I dag er der kun rækker af sten, der markerer omkredsen af Uranienborg.  Stjerneborg er markeret i beton. I observatoriet står kopier af en række måleinstrumenter, og på skift bliver de fremhævede i en lille simulationssekvens med en svensktalende Tycho Brahe som fortæller. Efter Frederik 2.s død blev Tycho Brahes forhold til den danske stat ændret. Staten havde  tidligere gavmildt finansieret såvel arbejdet og adeligt levned. Det førte til, at han måtte flytte sine aktiviter til Bøhmen, hvor han slog sig ned i Prag, og hvor han døde og blev begravet. Ifølge et af sine digte, var han uforstående om, hvorfor han blev jaget ud af landet. Tycho Brahe døde i 1601 efter han 13. oktober havde været til middag hos en af sine venner, Peter Vok von Rosenberg. Her blev Brahe syg under middagen – måske af prostataforstørrelse. Han efterlod sig et meget omfattende og præcist observationsmateriale, og selv om opfindelsen af kikkerten i begyndelsen af 1600-tallet gav mulighed for langt mere forfinede målinger, var materialet i særklasse. Observationsjournalerne blev skaffet til Danmark af 29 blev det udgivet i 15 bind af astronomen Johan Ludvig Emil Dreyer. Tycho Brahe blev i 1999 i en stor afstemning udråbt til årtusindets skåning. Tycho Brahe var også astrolog. Det hævdes ofte, at han beregnede sig frem til 32 dage, som ville være yderst uheldige at foretage sig noget på. Deraf begrebet en Tycho Brahes-dag, når alting går én imod. Desuden skulle han have regnet sig frem til, at der var fire særdeles heldige dage, nemlig 26. januar, 9. februar, 10. februar og 15. juni. Der er dog ingen dokumentation for, at Tycho Brahe virkelig skulle have givet sig af med at opstille sådanne lister over dage. Sandsynligvis er listen blevet tilskrevet den store astronom længe efter hans død for at få den til at fremstå mere troværdig.