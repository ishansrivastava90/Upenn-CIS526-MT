1. भैंस, अफ्रीका, फिलिपाइन्स, मिस्र तथा इराक में, 2. बिसन, यूरोप तथा उत्तरी अमरीका में, 5. जेबू, अफ्रीका में, तथा 6. यूरोपीय पालतू ढोर। उपर्युक्त पशुओं में से भारत की भैंस, याक और गवल बहुत दिनों से पालतू किए जा चुके हैं। ये सब पातियाँ एक दूसरे से काफी मिलती जुलती हैं। इनमें से भैंस जाति को छोड़कर अन्य जातियां में एक दूसरे से संतान उत्पन्न हो सकती है। इनकी वर्णसंकर संतान पशुप्रजनन के काम में बहुत उपयोगी होती है। बछड़ा - जन्म के बाद से 6-9 माह तक की आयु के गौ नर को कहते हैं। बछिया - बछिया जन्म के बाद से 6-9 माह की आयु तक की गौ मादा को कहते है। बैल - बधिया किया हुआ प्रौढ़ नर बछड़ा बैल कहलाता है। साधारणतया इसका उपयोग जुताई और सामान ढोने के लिये किया जाता है। कलोर - कलोर को ओसर भी कहते हैं। यह वह बछिया है, जो एक साल से ऊपर आयु की हो और जिसकी पहली ब्यान ही हुई हो। गाय - वह वयस्क कलोर या ओसर है, जो बच्चा देना और दूध पिलाना आरंभ कर चुकी हो। साँड़ - वह प्रौढ़ बछड़ा है, जो प्रजनन के योग्य और बिना बधिया किया हुआ होता है। भैंस - यह पालतू मादा दुधा डिग्री ढोर है, जो रंग में काली , भूरी एवं ताँबिया होती है। इसके ललरी नहीं होती एवं यह स्वभाव से ढीलीढाली होती है। प्रौढ़ पड़िया पहिली ब्यान के बाद ही भैंस कहलाती है। पाड़ा - जनम के बाद से 6-9 माह तक की आयु के नर भैंस को कहते हैं। पड़िया - जन्म के बाद से 6-9 माह तक की आयु की मादा भैंस को कहते हैं। 1. डेयरी की नस्ल ढोर की वे नस्लें हैं जिनकी गाय दूध बहुत अधिक देती है और जिनका नर पशु हलका परिश्रमी होता है, जैसे साहीवाल, सिंघी, जरसी और आयरशायर। 2. जोड़ी काम की नस्ल ढोर की वे नस्लें हैं जिनका गाय दूध देने में अच्छी होती है तथा नर भी अधिक परिश्रमी होता है। उदाहरण, हरियाना, थरपारकर, शॉर्ट हॉर्न तथा रेड पोल। डेनमार्क, इंग्लैंड, ऑस्टेलिया, न्यूज़ीलैंड, अमरीका आदि देशों में दूध और मक्खन के धंधे का अत्यधिक विकास हुआ है। न्यूज़ीलैंड में दूध का उत्पादन प्रति मनुष्य 244 औंस, डेनमार्क में 148 औंस, ऑस्ट्रिया में 244 औंस, ऑस्ट्रिया में 79 औंस, कैनाडा में 66 औंस और भारत में 6 औंस है। पशुपालक को छूतवाली बीमारियों से पशु की रक्षा करनी चाहिए। आवश्यकतानुसार यथासमय टीका लगवाना चाहिए। भिन्न भिन्न बीमारियों के लिये पृथक्-पृथक् सुरक्षात्मक टीके होते हैं। कलोर या ओसर ढाई-तीन साल की अवस्था में साँड़ से मिलने योग्य हो जाती है और करीब करीब इसी आयु में साँड़ भी प्रजनन के योग्य हो जाता है। गाय और भैंस प्राकृतिक रूप से हर 21 वें दिन गरम होती रहती है। गर्भ स्थापित हो जाने पर क्रम बंद हो जाता है। इनमें गरम अवस्था 12 से 18 घंटे तक रूकती है। गर्भाधान कृतिम रूप से पिचकारी द्वारा कराते हैं, या प्राकृतिक रूप से साँड़ द्वारा मिलाकर कराते हैं। गाय की गर्भावस्था औसत 285 दिन और भेंस की 310 दिन की है।