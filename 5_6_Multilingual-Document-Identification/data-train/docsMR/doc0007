సర్వలక్షణ లక్షితః = సమస్తమైన మంచి లక్షణముల చేత గుర్తింపబడినవాడు అక్షః = సృష్టి చక్రమునకు ఇరుసు వంటివాడు రథయోగీ = రథమును కూర్చువాడు సర్వయోగీ = సమస్తమును సమకూర్చువాడు మహాబలః = గొప్ప బలము కలవాడు. అసమామ్నాయః = వేదములకు అతీతుడు సీరదేవః = భూమిని పంటలు పండుటకు అనువుగా చేయువాడు మహారథః = రథకులలో గొప్పవాడు నిర్జీవః = నిర్జీవమైన వస్తువుల ఆకారము తానైనవాడు జీవనః = ఉత్తమ జీవనము కలవాడు మంత్రః = మంత్ర స్వరూపుడు శుభాక్షః = శుభమైన దృష్టి కలవాడు బహు కర్కశః = మిక్కిలి కఠినమైనవాడు. రక్తాంగః = ఎఱుపు రంగు శరీరము కలవాడు మహార్ణవ నిపానవిత్ = గొప్పదైన సముద్రపు నీటిని త్రాగుటలో నేర్పరి మూలం = సృష్టికి మూలమైనవాడు విశాలః = అతి విస్తారమైనవాడు అమృతః = అమృత స్వరూపము తానైనవాడు వ్యక్తావ్యక్తః = కనిపించి, కనిపించనివాడు తపోనిధిః = తపస్సుకు స్థానమైనవాడు అధిరోహః = ఆరోహించిన వాడు శీలధారీ = సత్ప్రవర్తన కలిగినవాడు మహాయశాః = గొప్ప కీర్తి కలవాడు సేనాకల్పః = సేనను సృష్టి చేయువాడు మహాకల్పః = గొప్పదైన సృష్టి చేసినవాడు యోగః = యోగము తానైనవాడు యోగకరః = యోగమును సృష్టించినవాడు హరిః = విష్ణువు తానైనవాడు. మహారూపః = గొప్పదైన ఆకారము కలవాడు మహానాగహనః = గొప్పవాడైన గజాసురుని చంపినవాడు అవధః = వధింపబడనివాడు న్యాయ నిర్వహణః = న్యాయమును నిర్వహించువాడు పాదః = పూజ్యుడు పండితః = పండితుడు అచలోపమః = పర్వతముతో సమానుడు. మహామాలః = గొప్పవైన మాలలు కలవాడు శశీ = చంద్రుడు తానైనవాడు హరిసులోచనః = మంచి నేత్రములు కలవాడు విస్తారః = మిక్కిలి వ్యాపించినవాడు లవణః = ఉప్పు తానైనవాడు కూపః = నూయి తానైనవాడు త్రియుగః = గడిచిన మూడు యుగములు తానైనవాడు సఫలోదయః = సిద్ధించిన ఫలముతో కూడియున్నవాడు. విషణ్ణాంగః = సర్వదా నిరాకారుడు మణివిద్ధః = మణుల చేత ప్రకాశించువాడు జటాధరః = జడలను ధరించినవాడు బిందుః = అనుస్వారము రూపము తానైనవాడు విసర్గః = విసర్గ రూపము తానైనవాడు సుముఖః = మంచి ముఖము కలవాడు శరః = బాణరూపము తానైనవాడు సర్వాయుధః = సమస్తమైన ఆయుధముల రూపము తానైనవాడు సహః = సహనము కలవాడు. సుఖాజాతః = సుఖములను కలుగజేయువాడు సుగంధారః = మంచి సంగీత జ్ఞానం కలిగినవాడు మహాధనుః = గొప్పదైన ధనుస్సు కలవాడు గంధపాలీ = మంచి సువాసనను కలుగజేయువాడు భగవాన్ = భగవంతుడు సర్వకర్మణామ్ = సమస్త కర్మలకు ఉత్థానః = ఫలశ్రుతి కలుగజేయువాడు. బహుళః = సమస్తమందు ఉన్నవాడు వాయుః = వాయు రూపమై ఉన్నవాడు సకలః = సమస్తమైన వాడు సర్వలోచనః సమస్తమైన కన్నులు కలవాడు తలః = సమర్థత కలిగినవాడు తాలః సంగీతము నందు తాళరూపము తానైనవాడు కరస్థాలీ = చేతియందు పాత్ర కలవాడు ఊర్ధ్వ సంవహనః = పైకి తీసుకొని పోవువాడు మహాన్ = గొప్పవాడు. సుచ్ఛత్ర విఖ్యాతః = మంచి ఛత్రముతో ప్రసిద్ధి చెందినవాడు లోకః = లోకము తానే అయినవాడు సర్వాశ్రయక్రమః = సమస్తమునకు తానే ఆశ్రయింపదగిన వరుసలో ఉన్నవాడు ముండః = క్షురకర్మచే తలవెంట్రుకలు తీయబడినవాడు విరూపః = వికారమైన స్వరూపము కలవాడు వికృతః = వికృతమైన రూపము కలవాడు దండీ = దండము కలవాడు కుండీ = పాత్ర కలిగియున్నవాడు వికుర్వణః = వికృతముగా చేయువాడు.