குருதிச்சோகையின் குணங்குறிகள்   ·        பொதுவான குணங்குறிகளுக்கான காரணம் உடலில் ஒட்சிசனின் அளவு குறைவு அடைவதாகும். அவையாவன, களைப்படைதல், உடற் சோர்வு, மயக்க உணர்வு, சுவாசித்தல் சிரமம் போன்றன. ·        அரிதான குணங்குறிகள் – தலைவலி, நெஞ்சு பதைபதைப்பு, சுவை உணர்ச்சி மாற்றம், காதினுள் ரீங்கார ஒலி கேட்டல் போன்ற உணர்வு. ·        உடல் வெளிறல் ·        மற்றும் குருதிச் சோகை ஏற்பட்ட காரணத்துக் கேற்ப வெவ்வேறு குணங்குறிகள் காணப்படலாம்.   குருதிச் சோகைக்கான காரணங்களை கண்டறிதலும் சிகிச்சையும்.   எளிய இரத்தப் பரிசோதனை மூலம் குருதியில் ஈமோகுளோபின் அளவையும் அத்துடன் குருதியில் உள்ள செங் குழியங்களின் அளவையும் மதிப்பிட முடியும். இவற்றின் மூலம் குருதிச் சோகையினை கண்டறிந்து உறுதிப் படுத்த முடியும். ஆயின் அதற்குரிய காரணங்களைக் கண்டறிய முடியாது.   சில வேளைகளில் குருதிச் சோகைக்குரிய காரணங்கள் வெளிப்படையாகக் காணப்படும். உ-ம். கர்ப்பம் தரித்தல், மாதவிடாயின் போது அதிகரித்த குருதி வெளியேற்றம் இவ்வாறான சந்தர்ப்பங்களில் மேலதிக சோதனைகள் அவசியப்படாது. அத்துடன் இரும்பு குளிசைகள் மூலம் சிகிச்சை வழங்கப்பட முடியும். ஆயின் குருதிச்சோகைக்கு உரிய காரணங்கள் அறியப்பட முடியாத போது மேலதிக சோதனைகள் மேற்கொள்ள வேண்டும்.