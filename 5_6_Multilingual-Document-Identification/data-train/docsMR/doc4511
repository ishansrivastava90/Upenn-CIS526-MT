Příčiny, jež umožnily koordinaci povstalců na velkém území, však měly obecný charakter a významně se neodlišovaly panství od panství. Hospodářské problémy, časté neúrody a velký tlak ze strany vrchností zvyšovaly závislost sedláků a místy vedly až ke znevolnění, jehož následkem byl vznik nájemních vztahů a služebností. Tzv. stará práva, ústně předávané právo, byla v důsledku rostoucí důležitosti psaných dokumentů vrchnostmi zpochybňována a ignorována. Byly odnímány po staletí existující občiny, omezováno nebo rušeno bylo právo pastvy, těžby dřeva, lovu ryb a zvěře. desátku a církevních poplatků. Jediná společenská vrstva, u které mohli sedláci zčásti hledat podporu, byla města. Ta ale často postrádala odpovídající sílu a mnohdy byla v závislém postavení vůči šlechtě nebo církvi. Tento stav byl kritizován Hansem Böhmem nebo Girolamem Savonarolou a později Martinem Lutherem. Poslední ze jmenovaných přibil roku odpustkové vlně na vrata wittenberského kostela pověstných 95 tezí. S radikálními názory, že člověk může dojít spasení i bez prostřednictví církve vystoupili Ulrich Zwingli a Tomáš Müntzer. Tím podkopávali autoritu církve a potvrzovali sedlákům, že se klérus vzdálil vlastnímu učení. Sedláci samotní usilovali především o obnovu svých ztracených práv a o obecný život v bázni boží. Jejich požadavky po zrušení nevolnictví však sahaly na samou podstatu fungování společnosti. Téměř všechna tato povstání byla násilně potlačena s výjimkou rebelie švýcarských horalů, kdy se podařilo rolníkům uskutečnit svoje cíle a zřídit novou formu společenského správy - republiku založenou na kooperaci obcí s širokou autonomií a kolektivním vedením. Projednávání Dvanácti memmingenských artikulů bylo vrcholem selské války. Požadavky byly poprvé jednotně formulovány a vzápětí také vytištěny. Sedláci poprvé jednotně vystoupili proti vrchnostem - dosavadní povstání ztroskotala na rozpolcenosti a neochotě k vzájemné podpoře. Bez povšimnutí také nesmí zůstat fakt, že pokud by sedláci nevešli do jedníní se Švábským svazem, ale pokračovali v obsazování území, byli by daleko hůře porazitelní a jejich požadavky by byly brány vážněji. Začátkem dubna se srotili také rolníci v údolí Götze von Berlichingen proti mohučskému a würzburskému biskupovi a proti falckému kurfiřtovi. 12. dubna byly Švábským svazem rozprášeny Baltringerské houfy, den nato však musel Waldburg-Zeil vstoupit do jednání s dobře organizovanými houfy nedaleko Wurzachu a Weingartenskou smlouvou je přiměl složit zbraně. Pod slibem rozhodčího soudu se rolníci rozešli. 16. dubna se srotili sedláci ve Württembersku. 8 000 rolníků obsadilo Stuttgart a v květnu pokračovalo tažením k Böblingen. Také u Halle a Gmündu se vytvořily houfy, které vyrabovaly kláštery Lorch a Murrhardt a zničili hrad Hohenstaufen. Po úspěchu u Weingartenu táhl Waldburg-Zeil do údolí Neckaru, kde 12. května zvítězil nad velkou převahou sedláků v bitvě u Böblingen. Vůdce poražených Matern Feuerbacher poté utekl na jih. Podobného vítězství dosáhl 2. června u Königshofen. K nejvýznamnějším střetům selské války patří Tomáše Müntzera. Sám Müntzer byl popraven 27. května v Mühlhausenu. 23. května bylo 18 000 sedláky obsazeno město Ferdinandem. 4. června došlo ke střetu Waldburg-Zeila se Světlými houfy, které těsně před bitvou opustil Götz von Berlichingen. Ve dvou hodinách padlo 8 000 sedláků. Během několik následujících měsíců zpacifikovalo vojsko Švábského svazu i zbylé povstalecké skupiny. Přesto se v několika oblastech postavení poddaných rolníků zlepšilo. V několika místech, kde si stěžovali na přetěžování, byla uzavřena smírná porovnání. Daně už pro příště nebyly odváděny prostřednictvím vrchností, ale byly odevzdávány přímo knížatům. Dlouhodobé následky pro hospodářství měla i ztráta 100 000 padlých sedláků. Blickleho termín obec není totožný s dnešním významem užívaným pro nejnižší správní jednotku státu. Komunalismus také není shodný s republikanismem, i když pro jeho vznik vytváří vhodné podmínky.