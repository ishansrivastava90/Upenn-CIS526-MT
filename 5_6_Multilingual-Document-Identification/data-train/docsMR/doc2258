Taru sormusten herrasta eli lyhyemmin Sormusten herra on esitetty Suomessa ja maailmalla myös lukuisina näytelminä ja radiokuunnelmina. Kirjan pohjalta ilmestyivät suuren yleisömenestyksen saaneet elokuvat 2001, 2002 ja 2003. Elokuvat ohjasi uusiseelantilainen Peter Jackson. Tolkienin kustantaja pyysi tätä kirjoittamaan jatko-osan lastenromaanille Hobitti eli sinne ja takaisin, joka oli ilmestynyt vuonna 1937. Kirja oli menestynyt hyvin ja Tolkien alkoi kirjoittaa uutta kirjaa luomastaan hobitti-kansasta. Kirja muotoutui kuitenkin pitkäaikaisen kirjoittamisprosessin aikana erilaiseksi. Tolkien kirjoitti kirjansa katkonaisesti ja oli aloittanut sen jo ennen Hobitin ilmestymistä. Taru sormusten herrasta julkaistiin ensimmäisen kerran alkuperäiskielellä vuosina 1954-1955. Teos jakaantuu kuuteen kirjaan sekä liitteisiin, mutta on yleensä julkaistu kolmessa niteessä ja siksi sitä on usein kutsuttu trilogiaksi. Tolkien halusi, että kirja julkaistaisiin heti yhtenä suurena niteenä. Julkaisija ei kuitenkaan suostunut siihen, koska kirja oli yksinkertaisesti liian pitkä. Paperi oli tuohon aikaan kallista, joten yhden suuren niteen julkaiseminen olisi ollut liian suuri riski. Konnussa hobitti Gandalf Harmaa alkaa epäillä jotakin nähtyään, kuinka sormuksen luovuttaminen tuottaa Bilbolle vaikeuksia. Hän lähtee pois tutkimaan asiaa ja palaa vasta 17 vuotta myöhemmin. Silloin Frodo saa kuulla Gandalfilta, että hänen sormuksensa on yksi mahtisormuksista, eikä mikä tahansa niistä, vaan kaikkein mahtavin, joka kuului Klonkun, joka on jo yli viisikymmentä vuotta etsinyt sitä ja paljastanut Sauronille Bilbon osoitteen. Gandalf käskee Frodoa lähtemään vähin äänin, joten Frodon täytyy keksiä tekosyy, miksi hän lähtee Konnusta. Hän lähtee Samin kanssa. Lisäksi heidän mukaansa lähtee Merri ja Pippin. Merri on jo aikaisemmin lähtenyt valmistelemaan Frodon uutta kotia. He eivät voi kulkea suoraa tietä, sillä mustat ratsastajat vainoavat heitä. Bukinmaassa Frodon täytyy kertoa ystävilleen ettei hän voi jäädä Bukinmaahan, vaan hänen on lähdettävä Rivendeliin. Frodolle kuitenkin selviää, että he ovat saaneet salaa tietää jo kaiken siitä mitä hänen täytyy tehdä. Niinpä neljä hobittia lähtee matkaamaan kohti Rivendeliä. Rivendellissä Frodo tapaa Bilbon, joka muutti sinne syntymäpäiviensä jälkeen. Rivendellissä päätetään, että Sormus yritetään tuhota. Se onnistuu vain Tuomiovuoressa, joka on Mustan Ruhtinaan maassa Mordorissa sijaitseva tulivuori. Frodo lupaa tuhota Sormuksen ja saa matkalle mukaan ihmiset, Gondorin Boromirin ja Aragornin, haltia Legolasin, kääpiö Gimlin, velho Gandalfin, sekä hobitit Merri, Pippin ja Sam. Yhdessä he ovat Sormuksen ritarit. Saattue lähtee matkaan kohti Mordoria, mutta muitten teiden ollessa suljetut heidän täytyy suunnata Morian kaivoksiin. Moriassa saattue löytää kääpiövaltakunnan rauniot ja päiväkirjasta saavat tietää örkkien olleen tuhon syynä. Hiidet ja luolapeikko hyökkäävät saattueen kimppuun ja he taistelevat, kunnes balrog lähtee ajamaan heitä takaa. Gandalf putoaa syvyyksiin taistellessaan vastaan, mikä murentaa huomattavasti saattueen itseluottamusta. Örkit surmanneet ratsastajat sekä Aragorn, Legolas ja Gimli tapaavat. Kolmikko saa ratsastajilta hevoset ja he jatkavat matkaa etsiäkseen ystäviään. Aragorn löytää hobittien jäljet ja johtaa heidät Fargorniin. Siellä he tapaavat yllätyksekseen Gandalfin, joka kertoo miten taisteli pudotuksessaan balrogia vastaan ja miten voitti. Gandalf kuoli taistelun jälkeen, mutta hänet herätettiin uudelleen henkiin jatkaakseen tehtävänsä loppuun mikä hänelle annettiin. Gandalf opastaa Aragornin, Legolasin ja Gimlin Edorasiin, jossa Gandalf vapauttaa Rohanin kuninkaan Grima Kärmekielen lumouksesta. Vapauduttuaan Theoden antaa Grimalle mahdollisuuden todistaa uskollisuutensa taistelemalla Sarumanin armeijaa vastaan, mutta tämä mieluummin pakenee Rautapihaan. Theoden siirtää kansansa turvaan Helmin syvänteeseen ja Gandalf lähtee hakemaan lisäjoukkoja taistelua varten. Sarumanin örkkien hyökkäys torjutaan Helmin syvänteen taistelussa Gandalfin tultua joukkoineen viime tingassa. Samaan aikaan entit käyvät Rautapihassa sotaan Sarumania vastaan. He onnistuvat kukistamaan suht helposti Sarumanin jonka lähes kaikki örkit ovat samaan aikaan sodassa Rohania vastaan. Entit rikkovat padon jonka jälkeen vesi tulvii ja tuhoaa Denethoria. Toiset jäävät kerämään voimia Rohaniin. Sam ja Frodo matkaavat Emyn Muilin kallioilla kohti Mordoria. Siellä he vangitsevat Klonkun, entisen Sormuksen haltijan, ja ottavat tämän oppaakseen. Klonkku johdattaa heidät Kalmansoiden yli Mustalle portille, joka kuitenkin todetaan läpipääsemättömäksi. Klonkku kertoo heille toisesta salaisemmasta tiestä ja he päättävät epätoivossaan kokeilla sitä. Matkalla Ithilienin poikki Sam ja Frodo törmäävät Faramirin johtamaan Gondorin sotajoukkoon. Gondorilaiset vangitsevat heidät ja vievät salaiseen tukikohtaansa. Frodon avulla gondorilaiset vangitsevat myös Klonkun ja Faramirille selviää matkaajien tehtävä. Faramir osoittautuu veljeään Boromiriä viisaammaksi ja päästää Frodon ja Samin jatkamaan tehtäväänsä. Klonkku opastaa heidät Minas Morgulin ohi kohti Cirith Ungolin solaa ja tunnelia se läpi. Tunnelissa Klonkku katoaa ja Frodon kimppuun hyökkää Jätti hämähäkki. Hämähäkki onnistuu pistämään Frodoa mutta Sam saa ajetuksi tämän pois ennen kuin se vie Frodon mukanaan. Sam luulee raatona makaavan Frodon kuolleen ja ottaa Sormuksen ja päättää jatkaa tehtävää yksin. Paikalle tulee kuitenkin örkkejä, jotka ottavat Frodon mukaansa. Sam kuulee örkkien sanovan, ettei Frodo olekaan kuollut, vaan kuolleen oloiseksi myrkytetty. Örkit kiiruhtavat linnoitukseensa ja Sam säntää heidän peräänsä. Minas Tirithissä Pippin pestautuu Denethorin palvelijaksi kiitollisuudesta Boromirin uhraukselle. Gandalf alkaa johtaa kaupungin armeijaa sodassa Sauronin joukkoja vastaan. Sillä välin Rohanin armeija lähtee ratsastamaan kohti Minas Tirithiä. Éowyn, Theodenin sisarentytär ja Merri lähtevät salaa armeijan mukaan. Aragorn, Legolas ja Gimli lähtevät Kuolleiden Kulkuteille komentamaan valapattojen aaveet taistelemaan heidän puolellaan. Yhdessä aaveiden kanssa he valtaavat Sauronin liittolaisten, merirosvojen laivat, joilla he purjehtivat Minas Tirithiin taisteluun. Sodan alkaessa Faramir johdattaa tiedustelupartion örkkejä vastaan jonka kaikki jäsenet surmataan kuitenkin johtajaa lukuun ottamatta. Faramir tulee takaisin Minas Tirithiin vakavasti haavoittuneena, Denethorin luullessa poikansa olleen kuollut. Järkytyttyään sukunsa sammumisesta Denethor päättää tehdä itsemurhan sytyttämällä itsensä ja poikansa ruumiin tuleen. Pippin huomaa kuitenkin Faramirin olevan elossa ja lähtee Gandalfin kanssa pelastamaan heitä. Faramir onnistutaan pelastamaan, mutta öljyyn itsensä valellut Denethor hyppää roviolle ja kuolee. Taistelussa Gondor on alakynnessä kunnes Rohanin armeija saapuu apuun. Theoden saa kuitenkin surmansa jäätyään hevosensa alle Angmarin noitakuninkaan takia. Suojellakseen vielä elossa ollutta enoaan, Éowyn taistelee Noitakuningasta vastaan. Merri yllättää Noitakuninkaan takaapäin iskien tätä miekalla jalkaan, jonka jälkeen Éowyn surmaa Noitakuninkaan jota elävä mies ei voinut tappaa. Theodenin ruumis kuljetetaan kunniallisesti pois, Eowyn ja Merri viedään haavoittuneina Minas Tirithin turvaan. Aragornin johtamien aaveiden saapuessa taistelu kääntyy lopullisesti ihmisten puolelle jotka kukistavat Sauronin armeijan. Aragorn antaa näin viimein rauhan aaveille jotka toteuttivat lupauksensa. Aragorn päättää antaa viimeisen tukensa Frodolle harhauttamalla Sauronia. Hän kokoaa eloonjääneet gondorilaiset ja rohanilaiset yhdeksi armeijaksi ja marssivat Mustalle Portille. Sam pelastaa Frodon örkeiltä ja he ylittävät Gorgorothin tasangon päästen lopulta vaikeuksien jälkeen Tuomiorotkolle. Siellä sormuksen voima on saanut kuitenkin Frodon otteeseensa eikä hän kykene tuhoamaan sormusta. Frodo työntää sormuksen sormeensa, jonka kuitenkin Klonkku puraisee irti ja putoaa rotkoon. Sormus ja Sauron tuhoutuvat Mordorin mukana, Gandalf pelastaa Frodon ja Samin. Hobittien herätessä päiviä myöhemmin he saavat huomata Gandalfin olevan kuin olevankin elossa ja saavat tietää että Aragorn kruunataan kuninkaaksi. Kruunajaisten jälkeen he palaavat kotiinsa jossa kohtaavat matkan varrella kerjäläisiksi ajautuneet kostonhimoisen Sarumanin ja Gríman. Hobittien palatessa kotiin he huomaavat Sarumanin tehneen tuhojaan ja ottaneen Konnun hallintaansa. Vastarinta tuottaa kuitenkin tulosta ja hobitit onnistuvat ajamaan Sarumanin kätyrit pois ja vangitsemaan hänet. Kaltoin kohdeltu Gríma surmaa yllättäen isäntänsä Sarumanin, minkä jälkeen hobitit ampuvat nuolilla Gríman. Tuon jälkeen elämä on taas entisensä Konnussa, mutta Frodo ei ikinä toivu matkasta, varsinkaan Viimapäällä saamastaan haavasta, Sam sitä vastoin nai Ruusa Töllin. Kaksi vuotta kotiin paluun jälkeen Frodo lähtee Bilbon, Gandalfin, Galadrielin ja Elrondin kanssa meren yli Valinoriin.