Mасове заселення почалося в середині 18 сторіччя, коли на береги річок Мала Вись, Велика Вись, Кільтень почали прибувати поселенці з Молдавії та Сербії. Районний центр розсташований в північно - західній частині Кіровоградської області за 61 км від обласного центру. Після будівництва залізниці Одеса - Бахмач в кінці 18 ст. швидко починає розвиватися промисловість. 15 жовтня 1899 р. вступив у дію місцевий цукровий, а через два роки - спиртовий заводи. Адміністративно - територіальний устрій на початку 20 століття був не стійким. Приміром, за даними Всеросійського перепису населення у 1883 -1885 роках Єлизаветградський повіт складався з 57 волостей. На території сучасного району були Маловисківська, Великовисківська, Ерделівська, Злинська, Плетеноташлицька, Хмелівська, Якимівська волості. А вже у червні 1920 року п’ятий Лисаветградський з’їзд рад виніс рішення про необхідність перегляду адміністративно - територіального поділу. Однак процес утворення адміністративно - територіальних одиниць розтягнувся на кілька років. В органах влади точилися великі суперечки щодо їх назв, територій, доцільності, а також організація органів управління. 7 березня 1923 року Всеукраїнський Центральний Виконавчий Комітет прийняв постанову "Про адміністративно - територіальний поділ України". Згідно цього документа були ліквідовані повіти і волості. Єлизаветградський повіт реорганізувався в Єлизаветградський округ до складу якого увійшли утворені цією постановою 13 районів. Серед них - Великовисківський, Злинський, Маловисківський, Хмелівський. Цю дату можна вважати офіційним утворенням Маловисківського району. Мала Виска стала центром адміністративного району. З 1923 по 1935 роки район зазнав декілька реорганізацій.