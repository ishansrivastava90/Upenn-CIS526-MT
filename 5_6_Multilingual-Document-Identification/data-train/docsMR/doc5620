De club is de 2e meest succesvolle ploeg uit de geschiedenis van het Engelse voetbal en de meest succesvolle van dit moment met 20 belangrijke bekers sinds Alex Ferguson bij Manchester United kwam in november 1986. Ze wonnen reeds 18 keer de Premier League, Hierdoor delen ze samen met Liverpool FC het record in Engeland van de meeste kampioenschappen. Manchester United speelt zijn thuiswedstrijden op Old Trafford, Greater Manchester, een stadion met een capaciteit van 76.212 plaatsen. De laatste uitbreiding van 7900 plaatsen werd verkregen door de noordoost- en noordwesthoeken van het stadion te verhogen. Zelfs na deze uitbreiding is het stadion bijna elke wedstrijd uitverkocht. De club haalt dan ook de hoogste gemiddelde toeschouwersaantallen van de Premier League. De thuiswedstrijden van de club worden gespeeld in een rood-wit-zwart tenue. Op 12 mei 2005 is de club in handen gekomen van de Amerikaanse zakenman beurs te halen. De club heeft een van 's werelds beste jeugdopleidingen en is ook een van de weinige clubs die met zijn jeugdopleiding de Europese top wist te bereiken. Manchester United is ook partner van Unicef en treedt op als nationaal ambassadeur voor het VN-kinderfonds. Tegen het einde van de 19e eeuw had de club financiële problemen en dreigde te verdwijnen. Met een klein gelukje kwam er een redder in de vorm van John Henry Davies die investeerde in de club met als enige tegenprestaties mee het beleid te mogen bepalen. Hij was een drijvende kracht achter de naamsverandering aan het begin van de 20e eeuw. Verschillende namen werden niet goed bevonden waaronder Manchester Central en Manchester Celtic. Uiteindelijk werd Manchester United de naam. Dit was in april/Mei 1902. Tijdens de rest van de Eerste Wereldoorlog werd de Football League opgeschort, wat het herstel van Manchester bemoeilijkte. Tijdens de Tweede Wereldoorlog viel het kampioenschap opnieuw stil. Dit weerhield Manchester United er niet van om in het nieuws te blijven. Op 11 maart 1941 werd het stadion namelijk gebombardeerd. Ondanks deze tegenslag werd de oorlog voor Manchester op een zeer positieve wijze beëindigd. Matt Busby tekende zijn eerste managerscontract bij de club. Wat startte met een contract voor 5 jaar werden uiteindelijk 25 jaar. En zo begonnen "The Busby Years" Op een titel was het echter wachten tot het seizoen 1951/52. Manchester eindigde in de tussentijd vier keer als tweede en nooit lager dan de vierde plaats. In de jaren nadien werkte Busby hard aan een gedegen jeugdopleiding en vormde de Busby Youth Academy, de voorloper van de nu wereldvermaarde jeugdopleiding bij Manchester United. De spelers uit deze academy werden eerst een beetje lachend Busby Babes genoemd, een spotnaam die later eerder een kwaliteitsmerk werd. In de seizoenen 55/56 en 56/57 werd de titel tweemaal op rij gewonnen met een ploeg die bijna enkel uit Busby Babes bestond. Bewijs van het hoge niveau van de opleiding was dat United de eerste vijf edities van de in 1953 opgestarte FA Youth Cup op zijn naam schreef. Een van de meest legendarische spelers die uit de Academy kwam was Duncan Edwards, die in 1953 op 16-jarige leeftijd een vaste stek veroverde in het eerste team. In 1958 sloeg het noodlot echter toe. Terwijl heel Europa overtuigd was dat Manchester United het ongenaakbare Real Madrid naar de Europese kroon ging steken stortte hun vliegtuig neer. Na het winnen van de wedstrijd tegen Rode Ster Belgrado vlogen ze terug naar Engeland. Na het bijtanken in München crashte de vlieger bij een poging om op te stijgen. Op 6 februari 1958 stierven 22 mensen in de crash waaronder zeven spelers. Duncan Edwards overleed 15 dagen later in het hospitaal aan zijn verwondingen. De voetbalwereld was in rouw en niemand geloofde dat Manchester deze klap te boven zou komen. Na opnieuw te stijgen in 1975 werd in 1977 eindelijk terug een titel behaald. De FA-Cup werd gewonnen en men dacht opnieuw aansluiting te hebben met de top. De top in de competitie werd echter niet gehaald. Wel werd Manchester een vaste FA-Cup klant met het behalen van drie finales in vier jaar. In 1990 werd voor het eerst terug een titel behaald, wederom de FA-Cup. Het jaar nadien werd in Rotterdam voor het eerst in 23 jaar opnieuw Europees succes geproefd met het verslaan van Barcelona in de finale van de beker voor bekerwinnaars. In het seizoen 92/93 werd dan eindelijk opnieuw het kampioenschap gewonnen, onder leiding van de excentrieke Éric Cantona. De ploeg bleef de successen aan elkaar rijgen en ondanks een opstootje rond Éric Cantona die voor een karatetrap aan een supporter terecht acht maanden schorsing kreeg en dus een jaartje zonder prijzen, waren de jaren 90 aan Manchester. In het seizoen 95/96 werd de, door Alex Ferguson opnieuw op de rails gezette, traditie van een goede jeugdopleiding tot volle ontplooiing gebracht. Met het inbrengen van jonge spelers als David Beckham, Ryan Giggs, Paul Scholes, Nicky Butt en de broers Neville werd een ploeg gebouwd uit jonkies bijgenaamd "Fergie's fledglings". Het feit dat de ploeg zo jong was dwong ex-Liverpool speler Alan Hansen tot de uitspraak "You never win anything with kids", een uitspraak die hem tot vandaag de dag nog achtervolgt. Deze jongens, geïnspireerd door Eric Cantona en aangevuld met Peter Schmeichel als slot op de deur, zouden Manchester de komende jaren veel succes brengen. Na het seizoen 96/97 trok Cantona zich onverwacht terug als voetballer. Het jaar nadien vond Manchester niet het juiste ritme en werd niets gewonnen. Maar dit was maar uitstel.
