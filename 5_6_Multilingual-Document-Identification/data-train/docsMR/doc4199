Gaunt feleségei mellett sok szeretőt tartott, ami a főnemesség körében általános volt. Ő azonban, másoktól eltérően szeretőivel tisztelettel és bőkezűen bánt. Legkedvesebb szeretőjét, Catherine Swynfordot feleségül is vette, törvénytelen gyermekeit törvényesítette. Az 1381-es parasztfelkelésből Gaunt az arisztokrácia nagy részével együtt megértette, hogy a tőkés fejlődést kísérő bekerítéseket folyamatát kockázatos törvényhozási eszközökkel siettetni, maga a piac is ebben az irányban hat. Gaunt a 14. század végén kapott királyi engedélyt arra, hogy kasztíliai trónigénye ürügyén betörjön Spanyolföldre. Az 1386-87 évi vállalkozásnak nem volt politikai haszna, két lányát azonban örökségül hagyta az Ibériai félszigeten. Egyik leánya, Philippa Portugália királyához ment férjhez, Tengerész Henrik az ő gyermekük. --> 1361-ben apósa halálával János megkapta a Lancaster grófja címet és apósa birtokainak felét. Ezzel egycsapásra Anglia legnagyobb földbirtokosa lett, mivel ellenőrzése alá került Lancaster palotagrófsága. Emellett megkapta Halton 14. bárójának címét is. Az örökség második felét 1362. április 10-én kapta meg, amikor meghalt Blance nővére, Maud lancasteri grófnő, I. Vilmos bajor herceg felesége. John 1362. november 13-án kapta meg a hercegi címet apjától, eddigre több mint 30 kastély és a hozzájuk kapcsolódó birtokok voltak ellenőrzése alatt. Ebben az időben Anglia sorozatos vereségeket szenvedett a százéves háború csatáiban, részben emiatt, részben a háborúk miatt kivetett magas adók miatt, és végül III. Edward és Alice Perrers házasságtörő viszonya miatt, a király és kormányzata egyre népszerűtlenebb lett az 1370-es években. Edward és fia, a Fekete Herceg, mint háborús hősök, továbbra is népszerűek voltak, de John-t egyre népszerűtlenebb lett. 1371-ben feleségül vette Kasztíliai Constance-ot és házassága révén 1372. október 6-án felvette Kasztília és Leon királyi címét. Bár a trónt gyakorlatban nem foglalhatta el, de megkövetelte, hogy a többi nemes spanyol királyként köszöntse. 1377-ben, III. Edward halála után a trónt kiskorú fia, II. Richárd örökölte, gyámja John volt, aki még nagyobb befolyást szerzett Anglia kormányzásába. Mivel sokan azt sejtették, hogy maga is a trónra tör, John nagyon vigyázott arra, hogy sose hozzák összefüggésbe a király ellenségeivel. Azonban, mint Anglia teljhatalmú ura, meglehetősen népszerűtlen intézkedéseket hozott, adórendeletei miatt robbant ki az 1381-es parasztlázadás is, amelynek során a felkelők elpusztították a Savoy Palace-t, John londoni rezidenciáját. 1380-ban John szövetséget kötött I. Ferdinánd portugál királlyal, akitől azt remélte, hogy támogatja a spanyol trón megszerzésében. 1386. júliusában katonai expedíciót indított Kasztília meghódítására, ami kezdetben sikereket ért el és elfoglalta Galíciát. 1387. márciusában tovább vonult Kasztíliába, de I. János kasztíliai király elérte, hogy John lemondjon követeléséről, cserébe Katalin lányát feleségül adta a kasztíliai trón örököséhez, Henrik herceghez. IV. Henrik után minden angol uralkodó John of Gaunt leszármazottja.