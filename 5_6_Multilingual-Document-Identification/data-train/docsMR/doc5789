Komitéen Derg gjorde Etiopia til en ettpartistat som fikk navnet Den demokratiske folkerepublikken Etiopia. Derg ble ledet av en rekke formenn, først Aman Andom, så Mengistu Haile Maryam, Tafari Benti og så Mengistu igjen. Mellom 1975 og 1987 ble titusenvis av etiopiere fengslet og henrettet uten lov og dom av Derg fordi Derg mente at de var motstandere av staten. I månedene etter at Derg ble grunnlagt fikk de mer og mer makt. I juli 1974 fikk Derg en nøkkel fra keiseren Haile Selassie I som et tegn på at komiteen ikke bare hadde makt nok til å arrestere  militære offiserer, men også embetsmenn på alle nivåer i staten. Kort tid senere var to statsministere Tsehafi Taezaz Aklilu Habte-Wold og Endelkachew Makonnen, sammen med de fleste av sine kabinetter, flere regionale guvernører, og mange høytstående militære offiserer og embetsmenn i det keiserlige hoff puttet i fengsel. Nesten ingen av dem fikk vite hvorfor de var arrestert og satt i fengsel. I august 1974 ble det foreslått en grunnlov som skulle skape et konstitusjonelt monarki, og denne loven ble lagt fram for keiseren. Deretter begynte Derg på et program for demontering av det keiserlige styresettet og regjeringen dens. Derg avsatte og fengslet keiseren den 12. september 1974 og tok deretter over makten selv. 15. september 1974 omdøpte komiteen seg til å være et provisoriske militært administrasjonsråd som tok kontroll over regjeringen. Komiteen valgte generalløytnant Aman Andom til å være dens fungerende leder av staten inntil kronprins Asfaw Wossen kunne vende tilbake fra sin medisinske behandling i Europa og deretter overta tronen som en konstitusjonell monark. Men kronprinsen godtok ikke Derg som en legitimt politisk parti og han nektet å bli kronprins.  Dette førte til krangling mellom ledelsen i Derg og flere radikale elementer innen komiteen. Etter at flere av medlemmene av Derg ble eliminert og etter kronprinsens korte regjeringsperiode ble det etiopiske monarkiet avskaffet i mars 1975. Marxismen-leninismen ble proklamert som ideologien til staten. Dergs tid innen regjeringen ble offisielt avsluttet i 1987 ved dannelsen av PDRE. Men den siste formannen i Derg ble fortsatt sittende som president for den neste regjeringen som kom til makten i Etiopia. I desember 2006 ble 72 tjenestemenn som var medlemmer av Derg mellom 1975 og 1987 funnet skyldige i folkemord på titusener av etiopiere. Trettifire personer ble dømt i denne rettssaken. 14 andre medlemmer hadde dødd under den omstendelige rettsprosessen og resten av dem ble dømt for folkemord in absentia.
