Suomen Tieyhdistys on tie- ja liikennealan etu-, yhteistyö- ja asiantuntijajärjestö. Yhdistyksen virallinen nimi on Suomen Tieyhdistys r.y, Vägföreningen i Finland r.f. Toiminta ulottuu kaikkien tienkäyttäjien hyväksi. Kaikki hyötyvät teistä ja kaduista ja toimivasta tieliikenteestä. Monet yhdistyksen toimintamuodoista liittyvät koko liikennejärjestelmään. Yhdistys toimii sääntöjensä mukaisesti maan tie- ja liikenneolojen kehittämiseksi sekä edistää liikenteen taloudellisuuden, tieympäristön laadun, tehokkuuden, turvallisuuden ja liikennekulttuurin parantamista. Yhdistyksen tehtävänä on Suomen Tieyhdistys on Euroopan vanhin toimiva kansallinen tieyhdistys. Se perustettiin vuonna 1917 edistämään teiden rakentamista kasvavaa automobiililiikennettä varten sekä vaikuttamaan tienpitovastuun siirtämiseksi maanomistajilta valtiolle. Alkuperäiset tavoitteet ovat monin verroin täyttyneet, mutta kehittyneen yhteiskunnan tuomat uudet haasteet ovat astuneet tilalle. Yhdistyksen jäseninä on sekä yhteisöjä että henkilöitä. Jäsenistö kattaa kaikki tieliikenteen toimialat. Yhdistyksen ylintä päätösvaltaa käyttää vuosikokous sekä 13-jäseninen hallitus ja sen työvaliokunta. Hallitus voi asettaa avukseen työryhmiä ja toimikuntia. Tie ja Liikenne-lehti on Suomen Tieyhdistyksen jäsenlehti, joka ilmestyy kahdeksan kertaa vuodessa. Lehti on maan johtava liikenteen infrastruktuurin ja liikenteen ammattilehti. Yksityisteiden hallinnon, yksityistielain ja tieyksiköinnin perusteista on kirjoittanut dipl.ins. Esko Hämäläinen kansantajuisen opaskirjan. Yksityistienpidon perusteos on tarkoitettu lähinnä tiekuntien, tieosakkaiden ja kuntien tieviranomaisten ja lautakuntien käyttöön. Kirjan on yksi laajalevikkisimpiä tietokirjoja Suomessa. Yksityistien parantaminen on vuonna 2010 ilmestynyt opaskirja,joka kokoaa yhteen teiden parantamisen suunnittelu- ja toteutusohjeita. Käytännönläheinen kirja sisältää tarpeellista perustietoa yksityistien parantamisesta suunnittelijoille, rakentajille, urakoitsijoille. Myös tämän teoksen on kirjoittanut Esko Hämäläinen. Ohjeita ja suosituksia, miten tiekuntien kannattaa järjestää omat käytäntönsä. YksityistieUutiset on nimensä mukaisesti tiedotuslehti ja se lähetetään kaikille valtionapuun oikeutetuille tiekunnille sekä mm. kuntien yksityistievastaaville, metsäkeskuksille ja maanmittaustoimistoille. Lehden painos on yli 20 000 kpl. Liikennevirasto ja ELY-keskukset ovat tärkeitä yhteistyökumppaneita tässä hankkeessa. Tavoitteena on, että tabloid-kokoinen lehti ilmestyisi vähintään kerran vuodessa. Teos sisältää tuokiokuvia yhdistyksen taipaleelta 1917-1992, kirjoittanut tekn.lis. Pekka Rytilä. Yhdistys antaa jäsenilleen yksityisteihin ja muihin tieliikenneväyliin koskevaa puhelinneuvontaa. Ei-jäsenille on tarjolla Yksityistieasioiden neuvontapuhelin 0200 345 20. Talvitiepäivät on perinteinen liikenneväylien, yleisten alueiden ja kiinteistöalueiden talvihoidon kysymyksiin keskittyvä tapahtuma. Ohjelman runko muodostuu näyttelystä, työnäytöksistä ja kongressista. Vuosien varrella tapahtumasta on tullut yhä kansainvälisempi. Talvitiepäivät järjestetään joka toinen vuosi. Väylät ja Liikenne sai alkunsa vuonna 1985, silloin Tie ja Liikenne -päivät nimisenä kotimaisena alan suurtapahtumana. Vuonna 2000 nimi muutettiin Väylät ja Liikenne-tapahtumaksi, josta lähtien ohjelman sisältö on kattanut koko liikenneinfrastruktuurin kentän. Väylät ja Liikenne on maan suurin ja merkittävin alan ammattilaisten tapaamistilaisuus ja uuden tiedon esittelyn foorumi. Tieyhdistys on ollut mukana Yhdyskuntatekniikkanäyttelyn järjestäjänä vuodesta 1991. Näyttely on osa laajan Yhdyskuntatekniikan viikon ohjelmaa. Yhdistys on yleensä järjestänyt  seminaarin näyttelyn yhteydessä. Kaikki yhdyskuntatekniikan osa-alueet kattava, mittava tapahtuma järjestetään joka toinen vuosi. Alueelliset Yksityistiepäivät pidetään eri puolella maata 10-15 paikkakunnalla, yleensä joka toinen vuosi. Ne ovat yleensä päivän mittaisia koulutustilaisuuksia yksityisteitä koskevista ajankohtaisista asioista. Osanottajat edustavat mm. tiekuntia, kuntia, maanmittaustoimistoja, metsäkeskuksia ja eri yksityisteiden käyttäjäryhmiä, kuten metsäyhtiöitä. Tieyhdistys järjestää vuosittain eri tyyppisiä valtakunnallisia ja maakunnallisia seminaareja,  koulutus- ja keskustelutilaisuuksia. Seminaareista mainittakoon Toimihenkilöpäivät ja Kunnosta on kysymys- seminaari. Koulutuksesta esimerkkinä monenlainen yksityisteihin liittyvä toiminta, kuten TIKO-tieisännöitsijäkoulutus. – Rajoitetusti järjestetään myös tilauksesta räätälöityä koulutusta, esim. yhden kunnan yksityisteiden edustajille.