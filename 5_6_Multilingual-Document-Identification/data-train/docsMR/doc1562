„Narodil jsem se v meziválečném čase před velkou světovou krizí a jediné hezké, co se o té době dá říct, je to, že jsem se v ní narodil já,“ přiznal s humorem sobě vlastním Miloš Kopecký. Otec byl obchodník - kožešník a přál si, aby jediný syn pokračoval v jeho šlépějích. „Být bohatý jsem si moc přál, ale ne jako obchodník. To jsem zase radši chudý.“ Přesto na začátku nacistické okupace sedával mladý Miloš v otcově dílně a učil se kožešnickému řemeslu. Volání divadla bylo nakonec ale silnější. „Velmi nerad na to vzpomínám. Jenom vím, že jsem neposlechl a nevyhověl otcovu přání, který byl kožešníkem a chtěl, abych ním byl i já. Matka se živila jako modelka, později kloboučnice. S ní měl velmi úzky vztah. Od raného dětství mu připadal svět jako veliký, báječný dort, ze kterého by si rád ukousl to největší sousto. „Svět byl pro mne něco tajuplného, romantického a báječného. Veliké vzrušení jsem pociťoval, když jsem viděl večer různými reklamami osvícené Václavské náměstí. Vyrůstal jsem ale v ryze praktickém světě,“ přiznal. Nenáviděl školu, nerad sportoval, chodil „za Sokol“, nikdy se nepral a cítil se slabý a zbabělý. „Za nacistické okupace jsme založili takzvaný Kolektiv mladých umělců Tvar. Byl to údajně recitační sbor, ale neměli jsme divadelní koncesi a proto jsme hráli na koncesi literárních večerů. Drápkem uvíznut byl chycen ptáček celý. Od té doby jsem už nedělal nic jiného, než že jsem vystupoval. Tak jsem se dostal k divadlu, filmu a posléze i k televizi. „Vždy mne lákal hlavně život a pokud vás láká život, musíte si položit otázku, co uděláte proto, abyste na něj měl. Čím si chcete vydělávat,“ přiznal. Potom však nastal srpen 1944, kdy u Kopeckých zazvonil muž s obálkou s předvoláním do pracovního tábora v Bystřici na Benešovsku, kde Miloš byl až do konce války. Angažmá v Divadle ABC je patrně jedním z nejšťastnějších období jeho kariéry. V divadle, kam kdysi mladík Kopecký chodíval na Voskovce a Wericha jako na legendy, se herec Kopecký setkal s Werichem coby kolegou . V poststalinské době připravilo divadlo ABC hru „Filip Filípek, nebo nebyl?“. Na politickou satiru nebývale odvážnou, se diváci jen hrnuli. Zvláště když v titulní roli zářil Jan Werich. Toho však nedlouho po premiéře čekalo setkání s Jiřím Voskovcem ve Vídni. S velkou radostí z brzkého setkání se svým velkým přítelem ve Vídni Wericha trápila starost, kdo za něho zaskočí ve „Filípkovi“. Padla volba na Miloše Kopeckého, který se po váhavém prvním představením už role nepustil. Jana Wericha unavila funkce ředitele na začátku šedesátých let. Přesněji unavilo ho neustálé vysvětlování „papalášům“, jak a proč tu či onu hru uvádí na repertoár, a tak soubor opustil. Zanedlouho ho následuje i Miloš Kopecký. Začal intenzivně spolupracovat s Miroslavem Horníčkem. S ním se pustil do hry Tvrďák, kterou začali zkoušet v Jindřišské ulici. Do díla se vrhli odvážně, přestože pracovali na dluh s velmi nejasnými představami do nejbližší budoucnosti. Hru Tvrďák dlouho všude odmítali poněvadž byla „politicky košér“- jak Miloš říkal. Nakonec se premiéra hry konala v Ostravě. Tvrďák měl přes dvě stě padesát repríz a pamětníci na něj dodnes nostalgicky vzpomínají. Nicméně zhruba po třech letech se dvojce H+K rozchází a každý se vydává na svou cestu. Psal se rok Hudebním divadle Karlín. V té době se potřetí žení. Jeho choť se jmenovala Jana Lichtenbergová. Říkalo se jí pražská Brigitte Bardot. Ovšem záhy po svatbě se potřetí rozvádí. V této době si uvědomoval nebezpečí, že bude jednou provždy komikem. Diváci ho zatím znali pouze jako výrobce humoru, a proto opouští Hudební divadlo Karlín a přijímá nabídku Divadla na Vinohradech. První vinohradskou rolí Miloše Kopeckého byl Taťka v „Kočce na rozpálené plechové střeše“ Tennessee Williamse. V dalších letech zaznamenal výrazné úspěchy v Jindřichovi IV., Pygmalionu, Miláčkovi Ornifelovi, poté také jako host v Divadle Na zábradlí v burlesce Milana Kundery Ptákovina. Počtvrté se Miloš Kopecký oženil s krásnou tanečnicí Janou Křečkovou roku 1966 v jižních Čechách, se kterou žil až do své smrti. Miloši Kopeckému se brzy narodila dcera Barunka a protože se rodina rozrůstala, koupil svůj slavný milovaný Červený mlýn v jižních Čechách v Kremži. Na svém kontě má tedy stovky divadelních, televizních a filmových rolí. „Archív si ale nevedu, nejsem si sám sobě archivářem. Nesleduji to. Mnohé si pamatuju a co si nepamatuju, asi není vhodné k zapamatování,“ tvrdil jen pár týdnů před smrtí Miloš Kopecký. Jeho život byl poznamenán několika osobními tragédiemi. On sám trpěl mnohdy až neskutečnými tíživými depresivními stavy, které mu způsobovala jeho nemoc - maniodepresivní psychóza. Pár dnů tak se málem vznášel v euforii, ale týdny a měsíce utápěl v neskutečných depresích. Miloval ho téměř celý národ a jen málokdo věděl o jeho pobytech na psychiatrických odděleních. Miloval šachy a psaní dopisů, zajímal se o politiku a filozofii. Miloš Kopecký zemřel 16. února 1996 v pražské bohnické psychiatrické léčebně.