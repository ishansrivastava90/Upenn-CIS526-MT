De nederhof ligt aan de oostzijde van het kasteel en bestaat uit drie aaneengesloten vleugels waarop de jaartalankers 1774 en 1785 zichtbaar zijn. Aan de zuidzijde van het kasteel bevindt zich een park met daarin een Mariagrot en restanten van de vroegere kasteelgracht. Via vererving kwam het kasteel enkele generaties later in het bezit van de familie Van Caldenborg. In 1505 kwam het wederom in handen van een andere familie toen Catharina van Caldenborn huwde met Jan van Eynatten. Deze familie had ook al bezittingen in kasteel Reijmersbeek in Nuth. Weer een eeuw later kwam het kasteel in handen van de familie Van Schaesberg. Deze familie had als kasteel van Schaesberg, tegenwoordig een ruïne in het gelijknamige Meerssen. Door slecht onderhoud raakte het kasteeltje echter spoedig in verval en na een grote opknapbeurt werd het door Agnes Van Schaesberg in 1702 verkocht. Nieuwe eigenaar werd Pieter Brewer von Fürth die ook al familie had wonen op het nabijgelegen kasteel van Lemiers en kasteel Rivieren in Klimmen. Weer een eeuw later werd het kasteel aangekocht door baron Guillaume de Lognay. Door het ontbreken van mannelijk nageslacht kwam het kasteel daarna nog twee maal in het bezit van andere adellijke families. Eerst was er baron Jean van de Bruggen en daarna Frederick von Coels. Al deze families voerden diverse moderniseringen door en brachten allerlei verfraaiingen aan het interieur aan zoals fraaie stucplafonds, schouwen. Aan het eind van de 19e eeuw werd het kasteel verkocht, de nieuwe eigenaar nam het niet zo nauw met het prachtige interieur. Door zijn vele aanpassingen en moderniseringen verloor het kasteel veel van zijn authenticiteit. Dit werd allen maar erger toen het kasteel in 1934, nadat het een jaar eigendom was geweest van het Algemeen Mijnwerkers Fonds van de Staatsmijnen, in bezit kwam van de Zusters Franciscanessen van Heythuysen. Al die pracht en praal van het kasteel paste niet bij hun normale leven in soberheid en daarom werd het kasteel inwendig ontdaan van alle onnodige versieringen en alles wat in hun ogen overbodig was. Het koetshuis behorende bij het kasteel is omstreeks 1936 verbouwd tot naai-atelier. Onbekend is of het ook hiervoor in gebruik is geweest, wel is het gebouw in gebruik geweest als lagere school voor de kinderen uit Nijswiller. De zuster vertrokken omstreeks 1980 waarna zij het kasteel verhuurden aan een stichting die het gebruikte als paramedisch centrum. De huidige eigenaren Jaap Stelwagen en Luuk Reurich hebben het kasteel in 2008 gekocht in privé bezit.