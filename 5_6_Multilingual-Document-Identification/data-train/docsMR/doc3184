வரலாற்றுரீதியாய் லங்காஷயரின் ஒரு பகுதியாய் லிவர்பூல் அமைந்திருந்தது. ஒரு பெரிய துறைமுகமாய் நகரத்தின் அந்தஸ்து மாறியதின் மூலம் தான்  நகரமயமாக்கமும் விரிவாக்கமும் கொண்டு வரப்பட்டது.  18 ஆம் நூற்றாண்டு வாக்கில், மேற்கு இந்தியத் தீவுகள், அயர்லாந்து, மற்றும் பிரதான ஐரோப்பா ஆகியவற்றில் இருந்தான வணிகத்துடன் சேர்த்து அட்லாண்டிக் அடிமை வர்த்தகத்துடனும் நெருக்கமாய் இணைப்புகள் இருந்தது லிவர்பூலின் பொருளாதார விரிவாக்கத்தை அதிகப்படுத்தியது.  19 ஆம் நூற்றாண்டின் ஆரம்பவாக்கில், உலக வர்த்தகத்தின் 40% லிவர்பூல் துறைமுகத்தின் கப்பல்துறைகளின் வழியே கடந்து சென்றது. இது ஒரு பெரிய நகரமாக லிவர்பூல் உருவாவதற்கு பங்களித்தது. இரண்டாம் உலகப் போரின் போது மெர்ஸெஸைட் பகுதியில் 80 வான்வழித் தாக்குதல்கள் நிகழ்ந்தன. இதில் 2,500 பேர் கொல்லப்பட்டதோடு, பெருநகரப் பகுதியில் இருந்த பாதி வீடுகள் சேதாரமுற்றன.  போரினைத் தொடர்ந்து குறிப்பிடத்தக்க மறுகட்டுமானப் பணிகள் நடந்தன. பெருமளவிலான வீட்டுவசதிக் குடியிருப்புகளும் ஸீஃபோர்த் கப்பல்துறையும் இதில் அடக்கம். இத்துறை பிரிட்டனின் மிகப்பெரும் கப்பற்துறை திட்டமாகும். நகர் மையத்தில் உடனடியாக நடந்த மறுகட்டுமானப் பணிகளில் அநேகமானவை ஆழமான வெறுப்பைச் சம்பாதித்தன. 1950கள் மற்றும் 1960களில் நடந்த நகர் திட்டமிடல் புதுப்பிப்பு போல பிழைபட்டதாய் இருந்தன. இந்த புதுப்பிப்பில் ஜெர்மன் குண்டுவீச்சுக்குத் தப்பிய நகரின் பாரம்பரிய பகுதிகளும் கூட இந்த நகர்ப்புற புதுப்பிப்பு பணிகளுக்குத் தப்பவியலாமல் போனது.  1952 முதல் லிவர்பூல் நகரம் போர் சமயத்தில் தன்னைப் போன்றே வான்வெளித் தாக்குதல்களைச் சந்தித்த ஜெர்மனியின் கலோன் நகருடன் இரட்டைப்படுத்திப் பார்க்கப்பட்டிருக்கிறது. 1960களில் ”மெர்ஸெபீட்” இசையொலியின் மையமாக லிவர்பூல் இருந்தது. இந்த ஒலி தி பீட்டில்ஸ் மற்றும் சக லிவர்புட்லியன் ராக் குழுக்களின் இசையை ஒத்திருந்தது. முன்னதாக லங்காஷயரின் ஒரு பகுதியாகவும், 1989 முதல் ஒரு கவுண்டி பரோவாகவும் இருந்த லிவர்பூல் 1974 ஆம் ஆண்டில் புதிதாக உருவாகியிருந்த மெர்ஸெஸைட் பெருநகரக் கவுண்டிக்கு உட்பட்ட பெருநகர பரோவாக ஆனது. 1960களில் தி பீட்டில்ஸ் போன்ற ராக் குழுக்களின் பிரபலம், அத்துடன் உலகத் தரம் வாய்ந்த கலைக் கண்காட்சிகள், பழம்பொருள் காட்சியகங்கள் மற்றும் பிரபல அடையாளங்களின் காரணமாக, சுற்றுலாவும் லிவர்பூலின் பொருளாதாரத்தில் ஒரு குறிப்பிடத்தக்க காரணியாய் ஆகியிருக்கிறது. 2004 ஆம் ஆண்டில் கட்டிட நிறுவன அதிபர் க்ரோஸ்வெனார் பாரடைஸ் திட்டத்தை தொடக்கினார். பாரடைஸ் வீதியை மையமாகக் கொண்டு 920 மில்லியன் பவுண்டு தொகை செலவிடப்பட்ட வளர்ச்சி திட்டமாகும் இது. போருக்குப் பிந்தைய மறுகட்டுமானத்தில் லிவர்பூலின் நகர் மையத்தில் மிகக் கணிசமான மாற்றங்களை இது அடக்கியிருந்தது.  ‘லிவர்பூல் 1’ என்று பெயர் மாற்றப்பட்டு இந்த மையம் 2008 ஆம் ஆண்டு மே மாதத்தில்  திறக்கப்பட்டது. உலகில் அமெரிக்காவின் தூதரக அதிகாரியாக முதன்முதலில் நியமனமானது ஜேம்ஸ் மௌரி தான். லிவர்பூலில் 1790 ஆம் ஆண்டில் நியமனமான இவர் 39 வருடங்கள் பதவியில் இருந்தார். 1864 ஆம் ஆண்டில், உலகின் முதலாவது இரும்பு உத்திரங்களுடனான, திரை சுவர்களுடனான ஓரியல் சேம்பர்ஸ் என்னும் கட்டிடத்தை பீட்டர் எல்விஸ் கட்டினார். வானளாவிய கட்டிடங்களுக்கு இது முன்மாதிரியாய் அமைந்தது. லிவர்பூலைச் சேர்ந்த கண்டுபிடிப்பாளரான ஃபிராங்க் ஹார்ன்பி பொம்மை உருவாக்கம் மற்றும் தயாரிப்பில் தொலைநோக்கு சிந்தனையுடையவராய் விளங்கினார். சமீப வருடங்களில், லிவர்பூலின் நீர்முகத்தை ஒட்டிய பல பகுதிகளும் குறிப்பிடத்தக்க மறுவளர்ச்சிக்கு உட்சென்றிருக்கின்றன.  கிங்ஸ் துறையில் லிவர்பூல் எகோ எரினா மற்றும் பிடி கன்வென்ஷன் சென்டர், பிரின்செஸ் துறையில் அலெக்ஸாண்ட்ரா கோபுரம் மற்றும் கோபர்க் மற்றும் ப்ரன்ஸ்விக் துறைகளைச் சுற்றி லிவர்பூல் மெரினா ஆகியவை சமீபத்திய வளர்ச்சிகளில் குறிப்பிடத்தகுந்தவை ஆகும். லிவர்பூல் நகரின் போக்குவரத்து பிரதானமாக நகரின் சாலை மற்றும் ரயில் பிணைப்புகளைச் சுற்றி நிகழ்கிறது. இரண்டுமே விரிவுபட்டதாய் இருப்பதோடு இங்கிலாந்து முழுமைக்கும் இணைப்புகளைக் கொண்டுள்ளது.  லிவர்பூலில் ஒரு விரிவுபட்ட உள்ளூர் பொது போக்குவரத்து வலையமைப்பும் உள்ளது. மெர்ஸெஸைட் பயணியர் போக்குவரத்து நிர்வாகம் மூலம் இது நிர்வகிக்கப்படுகிறது. இதில் பேருந்துகள், தொடர் வண்டிகள் மற்றும் படகுகள் அடங்கும்.  கூடுதலாக, நகரில் ஒரு சர்வதேச விமான நிலையமும் ஒரு பெரிய துறைமுகமும் உள்ளன. இவை இரண்டும் நகருக்கு வெளியிலான இடங்களுக்கு இணைப்புகளை வழங்குகின்றன. தற்போது கட்டுமானப் பணிகளில் இருக்கும் பையர் ஹெட் கட்டிடங்களுக்கு முன்பு அமையவிருக்கும் ஒரு புதிய இணைப்பு வடக்கு துறைகளை ஆல்பர்ட் துறையுடன் இணைக்கவிருக்கிறது. இதனை 2008 ஆம் ஆண்டில் லிவர்பூலின் கலாச்சார தலைநகர ஆண்டு கொண்டாட்ட சமயத்தில் திறக்க திட்டமிடப்பட்டுள்ளது. 1724 ஆம் ஆண்டில் லிவர்பூலில் பிறந்த ஓவியர் ஜார்ஜ் ஸ்டப்ஸ் உட்பட ஓவியர்களும் இந்த நகரில் இருந்து வந்திருக்கின்றனர். லிவர்பூல் பல்கலைக்கழகம் 1881 ஆம் ஆண்டில் லிவர்பூல் பல்கலைக்கழக கல்லூரி என நிறுவப்பட்டது.  1884 ஆம் ஆண்டில், இது பெடரல் விக்டோரியா பல்கலைக்கழகத்தின் பாகமாய் ஆனது.  1903 ஆம் ஆண்டில் அரச ஆணை மற்றும் நாடாளுமன்ற சட்டத்தை அடுத்து, தனது சொந்த பட்டங்களை வழங்கும் உரிமையுடனான லிவர்பூல் பல்கலைக்கழகம் என்கிற சுதந்திரமான பல்கலைக்கழகமாக அது ஆனது.  உயிரிவேதியியல், கட்டுமானவியல், கட்டிட வடிவமைப்பு, கால்நடை அறிவியல், கடலியல் மற்றும் சமூக அறிவியல் துறைகளில் பட்டங்கள் வழங்கிய முதல் பல்கலைக்கழகமாய் இது ஆனது. வர்த்தகத்தால் உருவான சில பிரச்சினைகளை நிவர்த்தி செய்வதற்காக நிறுவப்பட்ட லிவர்பூல் வெப்பமண்டல மருந்தியல் பள்ளி இன்று லிவர்பூல் பல்கலைக்கழகத்துடன் இணைந்த ஒரு முதுகலைப் பட்ட பள்ளியாய் தொடர்ந்து கொண்டுள்ளது, அத்துடன் அவசியமான நிர்ணயப்பட்ட விஷ-முறிவு சேமிப்பகத்தை சர்வதேச அளவில் கொண்டிருக்கும் இரு நிறுவனங்களில் ஒன்றாய் திகழ்கிறது. லிவர்பூல் ஜான் மூர்ஸ் பல்கலைக்கழகம் முன்னதாய் ஒரு பலதொழில்நுட்பக் கல்லூரியாக இருந்து 1992 ஆம் ஆண்டில் தான் இந்த அந்தஸ்தை பெற்றது.  ஒரு முக்கிய பங்களிப்பாளராய் இருந்த லிட்டில்வுட்ஸ் கால்பந்து குழுக்கள் மற்றும் சில்லரை விற்பனைக் குழுமத்தின் நிறுவனர்களில் ஒருவரான சர் ஜான் மூர்ஸை கவுரவிக்கும் வகையில் இந்த பெயர் சூட்டப்பட்டது.  இந்த ஸ்தாபனம் முன்னர் லிவர்பூல் உள்ளாட்சி மன்றத்தால் உரிமை கொள்ளப்பட்டு நடத்தப்பட்டு வந்ததாகும். நகரில் லிவர்பூல் சமுதாயக் கல்லூரி என்னும் கூடுதல் கல்விக் கல்லூரியும் உள்ளது. லிவர்பூலில் இரண்டு யூதப் பள்ளிகள் உள்ளன. இரண்டும் கிங் டேவிட் அறக் கட்டளைக்கு சொந்தமானதாகும்.  லிவர்பூல் கிங் டேவிட் பள்ளி, உயர்நிலைப் பள்ளி ஆகும். கிங் டேவிட் ஆரம்ப பள்ளியும் உண்டு.  கிங் டேவிட் கிண்டர்கார்டனும் இருக்கிறது. இது ஹரோல்டு ஹவுஸின் சமுதாய மையத்தில் இடம்பெற்றுள்ளது.  இந்த பள்ளிகள் அனைத்துமே சைல்ட்வாலில் இருக்கும் ஹரோல்டு ஹவுஸை மையமாய் கொண்டு இயக்கும் கிங் டேவிட் அறக்கட்டளை மூலம் நடத்தப்படுகின்றன. 21 ஆம் நூற்றாண்டின் தொடக்கம் முதல், லிவர்பூலின் இரண்டு கிளப்களுமே புதிய மைதானங்களுக்கு இடம்பெயர்வதை சிந்தித்து வருகின்றன.  ஸ்டான்லி பார்க் பக்கத்திலிருக்கும் ஒரு புதிய மைதானத்திற்கு இடம்பெயர்வது குறித்து சில வருடங்களாகவே லிவர்பூல் சிந்தித்து வருகிறது. எவர்டன் அணி இப்போது கிர்க்பியில் உள்ள ஒரு புதிய மைதானத்திற்கு இடம்பெயர்வது குறித்த சாத்தியக் கூறுகளை ஆராய்ந்து வருகிறது. முன்னதாக கிங்’ஸ் துறை பகுதிக்கு இடம்பெயர்வதற்கு போடப்பட்ட திட்டம் நிதிச் சிக்கல்கள் காரணமாய் சாத்தியம் இல்லாமல் போனது. அவ்வப்போது கவுண்டி கிரிக்கெட் போட்டிகள் லிவர்பூலில் நடப்பதுண்டு, லங்காஷயர் கவுண்டி கிரிக்கெட் கிளப் பொதுவாக ஒவ்வொரு ஆண்டும் எய்க்பர்த்தில் உள்ள லிவர்பூல் கிரிக்கெட் கிளப்பில் ஒரு ஆட்டத்தில் விளையாடும். லிவர்பூலின் வடக்கில் அடுத்த பரோவான ஸெஃப்டனில் எய்ண்ட்ரீ ரேஸ்கோர்ஸ் ஓட்டப்பந்தய மைதானத்தில் கிராண்ட் நேஷனல் என்னும் பிரபல பந்தய ஓட்டம் உண்டு. சர்வதேச குதிரை ஓட்டப் பந்தய வருடாந்திர நிகழ்வுகளில் மிகவும் பிரபலமான இந்த பந்தயம் ஒவ்வொரு ஆண்டும் ஏப்ரல் மாதத்தில் நடக்கும்.  எய்ண்ட்ரீயில் குதிரைப் பந்தயம் தவிர, மோட்டார் பந்தயமும் நடைபெறுவதுண்டு. 1950கள் மற்றும் 1960களில் பிரிட்டிஷ் கிராண்ட் பிரிக்ஸ் இங்கு நடந்திருக்கின்றது. பாரம்பரிய விளையாட்டான பிரிட்டிஷ் பேஸ்பால் விளையாட்டை இன்னும் தொடர்ந்து நடத்தி வரும் மூன்று நகரங்களில் லிவர்பூலும் ஒன்றாகும். வருடந்தோறும் நடக்கும் இங்கிலாந்து-வேல்ஸ் இடையிலான சர்வதேச போட்டி இரண்டு ஆண்டுகளுக்கு ஒருமுறை கார்டிஃப் மற்றும் நியூபோர்ட் உடன் இடம் மாற்றிக் கொண்டு இங்கு நடத்தப்படுகிறது.  லிவர்பூல் ட்ரோஜான்ஸ் இங்கிலாந்தில் இன்னும் இருக்கும் மிகப் பழமையான பேஸ்பால் கிளப் ஆகும். அருகில் இருக்கும் வைரல் வளைகுடா பகுதி நகரமான ஹோய்லேக்கில் அமைந்துள்ள ராயல் லிவர்பூல் கோல்ஃப் கிளப் தி ஓபன் சாம்பியன்சிப் போட்டிகளை பல சந்தர்ப்பங்களில் நடத்தியிருக்கிறது. சமீபத்தில் இந்த போட்டிகள் 2008 ஆம் ஆண்டில் நடத்தப்பட்டன.  இது வாக்கர் கோப்பையையும் நடத்தியிருக்கிறது. அம்மைதானம் உடனடியாக குடிஸன் பார்க் என பெயர்மாற்றப்பட்டு பெருமிதத்துடன் 1892 ஆகஸ்டு 24 அன்று திறக்கப்பட்டது. ஆனால் அங்கிருந்த 12,000 பார்வையாளர்கள் கொண்ட கூட்டம் ஒரு சுருக்கமான தடகள சந்திப்பைத் தான் காண முடிந்ததே தவிர ஒரு கால்பந்து போட்டியைக் காண முடியவில்லை. அதனைத் தொடர்ந்து இசை தெரிவுகள் இசைப்பும் பட்டாசுகள் கொளுத்துவதும் வான வேடிக்கைகளும் நிகழ்த்தப்பட்டன.  அங்கு எவர்டனின் முதல் ஆட்டம் 1892 ஆம் ஆண்டில் செப்டம்பர் 2 அன்று நடந்தது. அதில் அவர்கள் போல்டான் அணியை 4-2 வித்தியாசத்தில் வெற்றி பெற்றனர்.  இப்போது இந்த மைதானத்தில் 40,000 பேர் அமர்ந்து பார்வையிட முடியும். ஆனால் கடைசியாய் விரிவாக்கம் 1994 ஆம் ஆண்டில் நிகழ்ந்ததாகும். அப்போது ஏற்படுத்தப்பட்ட ஒரு புதிய கோல்-முனை இருக்கையிடம் தான் மைதானத்திற்கு அனைத்து இருக்கை திறனை அளித்துள்ளது.  பிரதான இருக்கையிடம் 1970களில் அமைக்கப்பட்டதாகும். மற்ற இரண்டு இருக்கையிடங்களும் இரண்டாம் உலகப் போருக்கு முந்தைய கட்டுமானங்களில் புதுப்பிப்பு செய்யப்பட்டதாகும். எவர்டன் அணி 1996 முதலே இடம்பெயர்வதை சிந்தித்து வருகிறது. கிங்’ஸ் துறையில் 55,000 இருக்கை மைதானத்திற்கான திட்டங்களை நிதிக் காரணங்களுக்காக 2003 ஆம் ஆண்டில் கைவிட வேண்டியதானது.  லிவர்பூல் மாநகராட்சி எல்லையைத் தாண்டி கிர்க்பிக்கு இடம்பெயருவது தான் சமீபத்திய திட்டமாக இருக்கிறது. இத்திட்டம் சில ரசிகர்களுக்கும் அத்துடன் உள்ளூர் சமூகத்தின் சில உறுப்பினர்களுக்கும் சர்ச்சைக்குரியதாய் இருக்கிறது.  ஒரு சமயத்தில், ஸ்டான்லி பார்க்கில் உத்தேசிக்கப்பட்டுள்ள புதிய மைதானத்தில், லிவர்பூல் குழுவுடன் மைதானத்தை எவர்டன் பகிர்ந்து கொள்வது பற்றியும் நிறைய பேச்சு இருந்தது. ஆனால் அத்திட்டம் இரண்டு கிளப்களாலும் அதற்குப் பின் முன்னெடுக்கப்படவில்லை. 1996 வரை ஐடிவியின் அன்றாட தொகுப்பு நிகழ்ச்சியான திஸ் மார்னிங் நிகழ்ச்சி ஆல்பர்ட் டாக்கில் உள்ள படமனையில் இருந்து ஒளிபரப்பானது பிரபலமாய் இருந்தது. அதன்பின் அத்தயாரிப்பு லண்டனுக்கு நகர்த்தப்பட்டது.  கிரனடா கொஞ்ச காலம் நடத்திய பொருள்விற்பனைத் தொலைக்காட்சியான ”ஷாப்!”  சானலும் லிவர்பூலில் தான் நிகழ்ச்சி தயாரிப்புகளை செய்தது. 2002 ஆம் ஆண்டில் இது துண்டிக்கப்பட்டது. முன்னர் மெர்ஸெ டெலிவிஷன் என்று அழைக்கப்பட்ட லைம் பிக்சர்ஸ் என்னும் தொலைக்காட்சி நிகழ்ச்சி தயாரிப்பு நிறுவனத்தின் தாயகமாய் லிவர்பூல் இருந்தது. ப்ரூக்சைட்  மற்றும் க்ரேஞ்ச் ஹில்  ஆகிய தொடர்களை இந்நிறுவனமே தயாரித்தது.  இப்போது ஹோலியோக்ஸ் என்னும் நாடகத் தொடரையும் இந்நிறுவனம் தயாரிக்கிறது.  அனைத்து மூன்று தொடர்களுமே, அல்லது அவற்றின் பெரும்பகுதி, லிவர்பூலின் சைல்ட்வால் பகுதியில் படம்பிடிக்கப்பட்டவையே. பிபிசி ரேடியோ மெர்ஸெஸைட், ஜூஸ் எஃப்எம், கேசிஆர் எஃப்எம் மற்றும் ரேடியோ சிட்டி 96.7, சிட்டி டாக் 105.9, அத்துடன் மேஜிக் 1548 ஆகியவை இங்கிருக்கும் வானொலி நிலையங்கள் ஆகும். இண்டிமீடியா என்னும் சுதந்திரமானதொரு ஊடக அமைப்பும் லிவர்பூலுக்கு சேவையளிக்கிறது. ‘நெர்வ்’ இதழ் கலாச்சார நிகழ்வுகள் குறித்த கட்டுரைகளையும் திறனாய்வுகளையும் வெளியிடுகிறது. 2008 எம்டிவி ஐரோப்பா இசை விருதுகள் நிகழ்ச்சி லிவர்பூலில் நடந்தது.