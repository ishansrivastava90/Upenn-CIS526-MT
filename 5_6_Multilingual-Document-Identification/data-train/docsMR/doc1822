Cronenberg schrijft, regisseert en produceert zijn meeste films in eigen beheer voor een laag budget. Hierdoor kent hij volledige artistieke vrijheid en is hij onafhankelijk van grote studio's. Cronenberg heeft een zeer herkenbare stijl en hij wordt daarom gezien als filmauteur. Hoewel zijn films nooit heel erg succesvol zijn geweest, heeft hij een enorme fanbase en een cultreputatie weten op te bouwen. Zijn succesvolste films zijn The Fly, Crash, A History of Violence en Eastern Promises. Cronenbergs films veroorzaken veel opschudding vanwege de smerige en gewelddadige speciale effecten en zijn voorliefde voor fetisjistische seksuele activiteiten. De trucages en make-up-effecten in zijn films worden beschouwd als baanbrekend. Wie zijn films op volgorde zet, ziet dat er een bepaalde ontwikkeling gaande is. In zijn eerste films, in de jaren 70, betrof de lichamelijke en psychische aftakeling een gehele bevolkingsgroep. Vanaf de jaren 80 betroffen de gruwelijkheden een enkel individu. In zijn films vanaf de jaren 90 is de lichamelijke aftakeling achterwege gelaten en gaat het alleen nog om psychische ontwikkelingen. In het nieuwe millennium is hij met films als A History of Violence en Eastern Promises een compleet nieuwe weg ingeslagen. In deze misdaadfilms verkent hij het thema geweld. Toch besloot David op aanraden van zijn ouders natuurkunde te studeren. De studie beviel hem niet, en na twee jaar stapte hij over naar een literatuurstudie. In het laatste jaar van zijn studie bezocht hij een filmfestival en hij was meteen verkocht. Vanaf dat moment wilde hij alleen nog films maken. Cronenbergs carrière kwam enigszins moeizaam op gang. Eerst maakte hij twee korte sketches met studenten van de toneelacademie. Beide sketches speelden zich volledig af op één locatie en waren persiflages op wetenschappelijke theorieën. Hierna maakte Cronenberg twee korte sciencefictionfilms gebaseerd op zijn eigen korte verhalen. Deze films waren geen succes. Toen de film, getiteld Shivers, uitkwam, werd deze meteen een enorm succes. De Canadese regering wilde Cronenberg en Reitman een proces aandoen, maar zag daarvan af toen de subsidie, uit de opbrengsten, werd terugbetaald. Het bizarre en absurde Shivers werd een cultklassieker en zette Cronenberg meteen op de kaart als de held van de horrorcinema. Hij besloot nu al zijn films zelf te produceren en hij begon te werken aan Scanners, zijn eerste volledig zelfstandige film. Ook deze film werd een cultklassieker. Cronenberg was al jarenlang een held bij de horrorfans maar de critici wilden hem nog niet echt serieus nemen. Videodrome, een originele en bizarre horrorfilm vol maatschappelijke en psychologische toespelingen, werd een absolute klassieker. De film was bij zijn uitbreng niet eens zo'n heel groot succes maar won wel diverse prijzen op filmfestivals. Via diverse televisie-uitzendingen en videoverhuur werd de film een ware cultsensatie met fans over de hele wereld. Videodrome wordt algemeen beschouwd als de film die het meest representatief is voor zijn regiestijl. Het succes van Videodrome zorgde ervoor dat hij twee films kon maken met grote budgetten. De eerste film was The Death Zone, een verfilming van Stephen King met Christopher Walken in de hoofdrol, en de tweede was The Fly, een remake van de gelijknamige horrorklassieker uit de jaren 50. Voor de laatste film gebruikte Cronenberg peperdure speciale effecten waarbij het lichaam van Jeff Goldblum langzaam in een vlieg verandert. De grensverleggend realistische en onsmakelijke effecten werden door veel mensen als vulgair beschouwd en de film viel in veel landen ten prooi aan censuur. Desondanks werd The Fly, een gruwelsprookje over de onmogelijke liefde tussen een mens en vlieg, het grootste succes dat Cronenberg ooit gehad heeft. Cronenberg, David