La Lettera sulla Tolleranza è presto diventata una pietra miliare nel dibattito sulla libertà religiosa e di pensiero in Europa. Il titolo completo dell'opera è Epistola de Tolerantia ad Clarissimum Virum T.A.R.P.T.O.L.A Scripta a P.A.P.O.I.L.A. Il filo conduttore dell' opera è il tentativo di una fondazione etica e politica della tolleranza, attraverso la definizione delle proprietà e dei diversi campi di influenza di Stato e Chiesa, di Religione e Società. A differenza di Hobbes, che ha visto nell'uniformità religiosa la chiave per un buon funzionamento della società civile, Locke sostiene che i disordini civili sono causati invece da qualsiasi tentativo del magistrato di prevenire le diverse religioni dall'essere praticate, piuttosto che sopportare la loro proliferazione. L'obiettivo primario di Locke è quello di "distinguere esattamente l'attività di un governo civile da quella religiosa". Si avvale quindi di un'ampia argomentazione per analogia per raggiungere il suo obiettivo, basandosi su alcuni punti chiave. Vuole convincere il lettore che il governo è istituito per promuovere gli interessi esterni, relativi alla vita, alla libertà e al benessere generale, mentre la chiesa esiste per promuovere gli interessi interni, cioè la salvezza. I due organi svolgono funzioni distinte e quindi devono essere considerata come istituzioni separate. Il primo passo dell'esposizione di Locke è quello di definire cosa si intenda per Stato e Chiesa. Lo Stato è, secondo il filosofo, una "società di uomini costituita per conservare e promuovere soltanto i beni civili". Per questi ultimi Locke intende quelli più ovvi, quali la conservazione del proprio corpo, la libertà, la proprietà. Lo stato, per dirigere la comunità entro questi principi, potrà fare uso della costrizione e della forza, nei limiti di un sistema di legislativo e giudiziario fondato sugli obiettivi sopra descritti. Dicendo soltanto i beni civili, Locke intende però stabilire che non rientrerà nei diritti dei magistrati servirsi della forza per imporre il proprio giudizio su qualcosa che non risulti deleterio alla conservazione e al benessere della società La Chiesa, infatti, è per Locke "una libera società di uomini che si riuniscono spontaneamente per onorare pubblicamente Dio nel modo in cui credono sarà accetto alla divinità, per ottenere la salvezza dell'anima" Se lo stato si servisse della forza per imporre la dottrina, tale scelta entrerebbe quindi in contraddizione con la stessa definizione di Chiesa, che ha alla sua base una libera scelta che, se trasformata in costrizione, non otterrebbe che un effetto apparente, facendo del credente un ipocrita. Locke sostiene inoltre che gli atei non dovrebbero essere tollerati, perché essi non potrebbero mantenere patti, promesse e giuramenti, che sono i vincoli della società umana. Anche la Chiesa cattolica romana non può essere tollerata perché, secondo Locke, 'tutti quelli che entrano in tale Chiesa, devono, ipso facto, abbandonarsi alla tutela e al servizio di un altro principe'. Se questa Chiesa fosse tollerata, il magistrato dovrebbe rispettare una 'giurisdizione straniera' nel suo paese e 'vedere i suoi seguaci come soldati contro il proprio governo'. La tolleranza è centrale per la filosofia politica di Locke, di conseguenza solo le chiese che insegnano la tolleranza devono essere autorizzate nella  società. Considerando la difficoltà di conoscere la vera religione, si può pensare che la religione non sia particolarmente importante per Locke. Come empirista, egli ha preso in considerazione aspetti pratici, ad esempio come la pace nella società civile viene influenzata dalla tolleranza religiosa. Tuttavia, una più attenta lettura del testo rivela che Locke si basa su un'analisi biblica in diversi punti chiave della sua tesi, così come lo studio della sua vita spirituale, influenzata soprattutto dal Deismo. Vi fu una risposta immediata dalla Anglican High Church, pubblicata da Thomas Long e Jonas Proast. La risposta di Locke a Proast si sviluppò in una serie di scambi controversi.