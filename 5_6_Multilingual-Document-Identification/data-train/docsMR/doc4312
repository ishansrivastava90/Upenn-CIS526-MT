ოსტატი და მარგარიტა — მიხეილ ბულგაკოვის ცნობილი რომანი, რომელიც გამოიცა 1966 წელს, რომანის ჟანრის ზუსტი დახასიათება რთულია - მასში არის როგორც სატირა, ფარსი, მისტიკა, ასევე - რომანტიკა, ფილოსოფიური იგავები და სხვა. რომანის სიუჟეტი არის ერთ-ერთი პოპულარული XX საუკუნის ლიტერატურაში და მის მიხედვით ასევე გადაღებული და დადგმულია არა ერთი ფილმი თუ სპექტაკლი. თავად ბულგაკოვი დარწმუნებული იყო, რომ რომანი არ გამოქვეყნდებოდა საბჭოთა ხელისუფლების დროს. თუმცა, უდავოდ, წიგნმა დიდი გავლენა იქონია საბჭოთა ხალხის აზროვნების განვითარებაზე და მისმა ისეთმა ფრაზებმა, როგორიც არის ’’ყოველი ხელისუფლება არის ადამიანზე ძალადობა’’ გააათმაგეს პროტესტი საბჭოური რეჟიმისადმი. სიუჟეტის მეორე ხაზია ოსტატისა და მარგარიტას თემა. ოსტატმა დაწერა რომანი იესო ქრისტეს უკანასკნელ დღეებზე, მაგრამ მოხვდა საგიჟეთში, რადგან ცენზორებმა და ლიტერატორებმა დაგმეს ეს ნაწარმოები და ჩათვალეს, რომ ავტორი გიჟია. მარგარიტა მისი შეყვარებულია, რომელიც ცდილობს, იპოვოს მისი კვალი მას შემდეგ, რაც ოსტატი გაქრა. ამის გამო ის ყველაფრისათვის არის მზად. მას გაეცნობა აზაზელო, ვოლანდის მსახური, რომელიც სთავაზობს ერთი ღამით მეჯლისზე დედოფლად გარდაქმნას. ამ საღამოს მიწურულს მარგარიტა კვლავ ხვდება ოსტატს. მესამე სიუჟეტური ხაზია თავად ქრისტეს ცხოვრების უკანასკნელი დღეები, მოთხრობილი ოსტატის სიტყვებით. ამ რომანში რეალური პერსონაჟების სახელები ოდნავ შეცვლილია. რომანის ერთ-ერთი სავარაუდო ახსნაა ბულგაკოვის პასუხი პოეტებსა და მწერლებს, რომლებმაც საბჭოთა კავშირში ათეიზმის პროპაგანდას ეწეოდნენ. მწერლის ერთ-ერთ დამსახურებას ითვლება ლიტერატურის სამყაროში ებრაული დემონოლოგიის პერსონაჟების შემოყვანა, სსრკ-ში ღმერთის არსებობის უარყოფის საპირისპიროდ. მწერალი, პილატეს შესახებ რომანის ავტორი, ადამიანი, რომელიც არ ესადაგება იმ ეპოქას, რომელშიც ცხოვრობს და სასოწარკვეთილი პიროვნება. იგი შეშლილობამდეა მიყვანილი რომანის კრიტიკის გამო. მისი სახელი და გვარი არსად არის ნახსენები, ’ოსტატი’ მისი ერთადერთი სახელია. თავად სატანა, რომელიც მოსკოვს ეწვია უცხოელი პროფესორის სტატუსით, რათა ჩაეტარებინა შავი მაგიის სეანსი. ვოლანდის ერთ-ერთი მოახლე, რომელიც გამუდმებით დადის დამსხვრეული პენსნეთი. რეალურად კი იგი არის რაინდი, რომელიც იძულებულია, სატანას ემსახუროს, რადგან ოდესღაც უცნაურად იხუმრა მის შესახებ. დემონი-მკვლელი, საზარელი გარეგნობით. მისი პროტოტიპია დაცემული ანგელოზი აზაზელი, რომელიც, ბიბლიის მიხედვით, იქცა მსოფლიო წარღვნის ერთ-ერთ მიზეზად. ერთ-ერთი ყველაზე სასაცილო პერსონაჟი. ხუმარა და მოუსვენარი კატა, რომელიც  ადამიანის სახითაც ჩნდება ხოლმე. მისი პროტოტიპია ამავე სახელის მქონე დემონი. ვოლანდის გუნდში ის მოხვდა იმავე მიზეზით, რაც ფაგოტი. ქალი-ვამპირი სატანის გარემოცვიდან. ყოველთვის დადის შიშველი, მაგრამ სილამაზეს აფუჭებს მხოლოდ ნაკბენი კისერზე. ლიტერატორთა ასოციაციის თავმჯდომარე. განათლებული და ყველაფრისადმი სკეპტიკურად განწყობილი ადამიანი. გარკვეული დროის განმავლობაში ’ცუდ ბინაში’ ცხოვრობდა, სადაც მოგვიანებით ვოლანდი გადასახლდა. პოეტი, რომელიც ცდილობდა ვოლანდისა და მისი მსახურების დაჭერას. არავინ დაუჯერა, რომ იგი მართლაც სატანის ქმედებების თვითმხილველი გახდა, ასე რომ ივანე ჩასვეს საგიჟეთში, სადაც, მის მეზობელ ოთახში ოსტატი იჯდა. ვარიეტეს თეატრის დირექტორი, ბერლიოზის მეზობელი, რომელიც ასევე ცხოვრობს ’ცუდ ბინაში’. უსაქმური, მექალთანე და ლოთი. თავისი ქცევის გამო ვოლანდის თანმხლები პირების მიერ გადასროლილი იქნა იალტაში. ვარიეტეს თეატრის ადმინისტრატორი. მოხვდა ვოლანდის გარემოცვის ხელში, როდესაც შინაგან საქმეთა კომისარიატში ლიხოდეევთან მიმოწერის ამონაბეჭდი მიჰქონდა. ’სატელეფონო ტყუილის’ გამო ჰელამ იგი ვამპირად აქცია. მაგრამ ვოლანდის მეჯლისის შემდეგ მან ჩვეული სახე დაიბრუნა. ყველა მოვლენის შემდეგ, ვარენუხა იქცა გულკეთილ, თავაზიან და პატიოსან პიორვნებად. ვარიეტეს თეატრის ფინანსური დირექტორი. შეშინებული იქნა ჰელასა და ვამპირად ქცეულ ვარენუხას მიერ და გაიქცა მოსკოვიდან. შინაგან საქმეთა კომისარიატში დაკითხვისას ჯავშნით დაცულ კამერაში ჩასმა ითხოვა. ვარიეტეს თეატრის კონფერანსიე. ვოლანდის გარემოცვის მიერ სასტიკად იქნა დასჯილი იმის გამო, რომ მათი ვარიეტეში გამოსვლისას აქა-იქ წარუმატებელი კომენტარებით გამოდიოდა - მას მოაგლიჯეს თავი. თავის ადგილზე დაბრუნების შემდეგ დიდ ხანს ვერ მოდიოდა გონს და სტრავინსკის კლინიკაში იქნა გადაყვანილი. ბენგალსკის ფიგურით ბულგაკოვი საბჭოთა საზოგადოების კრიტიკას ახდენს. ვარიეტეს ბუღალტერი. მისი თანდასწრებით ფული უცხოურ ვალუტად იქცა. სანახაობრივი კომისიის თავმჯდომარე ვარიეტეს თეატრიდან. ბეგემოტმა იგი დროებით გაიტაცა და მის ადგილზე დატოვა მხოლოდ კოსტუმი, მას შემდეგ, რაც პროხორმა წარმოთქვა "ეშმაკებსაც წავუღივარ".