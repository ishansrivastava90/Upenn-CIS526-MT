Green River var ett grungeband från Seattle USA som var aktiva mellan 1984 och 1987. Även om bandet inte blev kommersiellt framgångsrika har deras musik och bandmedlemmarna spelat en stor roll för grungen och de band som senare under 90-talet växte fram i Seattle. Bandet bildades 1984 av bas). Strax efteråt blev gitarristen Stone Gossard medlem och Mark Arm började ägna sig enbart åt sången. I slutet av året påbörjade man arbetet med debut-EPn Come on Down som blev färdigt tidigt 1985. Innan dess hade bandet fått byta gitarrist efter att Turner hade hoppat av på grund av att han inte gillade Ament och Gossards inflytande på bandet. Ny gitarrist blev Bruce Fairweather. I mitten av 1985 gav sig bandet ut på sin första USA-turné för att promota skivan men skivsläppet försenades och turnén tappade lite av sitt syfte. Även om turnén inte var någon succé knöt bandet viktiga kontakter med andra uppkommande alternativa band runt om i USA, bland dem Sonic Youth. På hösten släpptes till slut Come on Down. Det sålde inte speciellt bra men räknas idag som den första grungeskivan. I mars 1986 släpptes kompilationen Deep Six som var en samling låtar av Green River, Soundgarden, The Melvins, Malfunkshun, Skin Yard och U-Men. Skivan dokumenterar den tidiga grungen och är idag mycket populär. Green River fortsatte att turnera och började nu spela på lite större ställen i hemstaden Seattle i takt med att de blev mer och mer kända. I juni påbörjades arbetet med bandets andra EP Dry As a Bone. Skivan försenades återigen och bandet hann med att släppa singeln "Together We'll Never"/"Ain't Nothing To Do" på ett annat skivbolag. Dry As a Bone släpptes i juli 1987, över ett år efter att det spelats in, på det legendariska Seattlebaserade skivbolaget Sub Pop. Släppet blev skivbolagets första som inte var en kompilation med olika artister. Skivan fick bra kritik i de lokala tidningarna och anses av många fans vara bandets bästa. Efter att bandet splittrats bildade Gossard, Ament och Fairweather ett nytt band kallat Mother Love Bone tillsammans med förre Malfunkshunsångaren Andrew Wood. Bandet blev snabbt stora i Seattle men Wood avled tragiskt nog av en överdos ett par dagar innan bandets debutskiva skulle släppas. Efter att ha medverkat på projektet Temple of the Dog bildade Ament och Gossard det idag mycket framgångsrika bandet Pearl Jam. Mark Arm bildade 1988 tillsammans med Steve Turner, basisten Matt Lukin från the Melvins och trummisen Dan Peters bandet Mudhoney. Mudhoney blev även de stora på grungescenen i Seattle och släppte tre skivor på Sub Pop innan man skrev kontrakt med skivbolaget Reprise Records 1992. Bandet är fortfarande aktivt. En återförening av Green River ägde rum den 30 november 1993 efter en Pearl Jam-konsert i Las Vegas. Mark Arm, Steve Turner, Stone Gossard, Jeff Ament och inlånade trummisen Chuck Treece framförde två låtar, "Swallow My Pride" och "Ain't Nothing To Do". Green River hade begränsad framgång utanför Seattle men det de saknade i kommersiell framgång tar de igen när man undersöker vad som kom efter dem i Seattle under början av 90-talet. Green River sägs vara en av de första banden att spela grunge och bandets frontman Mark Arm sägs också ha myntat uttrycket.