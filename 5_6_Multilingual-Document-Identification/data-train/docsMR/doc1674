Laura on Ingallsin perheen vilkkaampi tytär, joka lapsena tykkää juoksennella ja leikkiä poikien leikkejä. Myöhemmin hän rakastuu Almanzo Wilderiin, aikuistuu, ja menee tämän kanssa lopulta naimisiin. Sitten hän aloittaa opettajan työn. Almanzon ja Lauran avioliitto ei ole helpoin mahdollinen, mutta se kestää kaikki riidoista luonnononnettomuuksiin. Kahdeksannen kauden loppupuolella heille syntyy tytär Rose. Ingallsin perheeseen kuuluu Lauran lisäksi vanhempi sisar Mary joka myöhemmin sokeutuu, aloittaa opettamisen ja menee naimisiin, saa kaksi lasta joista toinen kuolee kohtuun ja toinen menehtyy tulipalossa. Sitten hänen miehensä  Adam saa näkönsä takaisin ja valmistuu lakimieheksi. Myöhemmin Adam ja Mary muuttavat New Yorkiin, eivätkä esiinny sen jälkeen kuin yhdessä jaksossa. Ingallsin perheeseen kuuluvat myös nuoremmat sisaret Carrie ja Grace sekä isä Charles ja äiti Caroline. Perheeseen kuuluvat viidenneltä ja seitsemänneltä kaudelta alkaen myös adoptiolapset Albert, James ja Cassandra. Ensimmäisellä kaudella nähtiin myös Freddy Ingalls joka kuoli vauvana. Ingallsien perheen ystäviä ovat sarjan alussa Edwardsit - Isaiah, Grace, John junior, Carl ja Alicia, joiden muutettua Garveyt - Jonathan, Alice joka myöhemmin kuolee tulipalossa ja Andrew. Kauppiasperhe Olesonit ovat Ingallsien kilpailijoita, lukuunottamatta Nelsiä, joka on Charlesin hyvä ystävä. Ingallsit asuvat Walnut Groven lähellä koko sarjan, lukuunottamatta viidennen kauden alkupuolta, jolloin he, Garveyt ja Olesionit muuttavat Winokaan, Dakotaan. Varsinaista sarjaa kuvattiin vuosina 1974–1982, jonka jälkeen lähes koko sarjan tuotantotiimi vaihtui kuin myös sarjan nimi, josta tuli Pieni talo preerialla - Uusi alku. Uusi alku kesti kuitenkin vain vuoden. Niin sanotun yhdeksännen tuotantokauden jälkeen kuvattiin vielä kolme elokuvan mittaista jäähyväisjaksoa, joista kaksi viimeistä kuvattiin vuonna 1984. Jaksojen nimet olivat Kuin silloin ennen, Kidnappaus ja Viimeiset jäähyväiset. Vaikka sarja pohjautuu Ingalls Wilderin kirjoihin, on sarjan tuotantotiimi ottanut runsaasti taiteilijanvapauksia, mikä näkyy selvällä erolla kirjojen tapahtumiin verrattuna. Sarjassa on myös historiallisia epätarkkuuksia, kuten eräässä jaksossa kahdeksannella kaudella nähdään vanha mies, joka ei jakson tapahtumien aikaan ollut vielä syntynytkään. Sarjan ei olekaan tarkoitus kertoa historiallisia faktoja, vaan se on koko perheelle sopivaa viihdettä joka liikuttaa ja naurattaa. Kevin Hagen - tohtori Hiram Baker Dabbs Greer - pastori Robert Alden