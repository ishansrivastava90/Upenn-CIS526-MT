Gameplayet indeholder en blanding af action, eventyr, rollespil, gådeløsning og af og til elementer fra platformspil. Spilserien er kendt for sin skønhed og storslåethed, kreativt gameplay og gribende temamusik. Spillene i serien er også blandt de mest solgte konsolspil nogensinde. Zelda-spillene indeholder en blanding af komplekse gåder, stratetisk actiongameplay og udforskning. Denne formel har været mere eller mindre den samme gennem hele serien, med yderligere raffinementer og tilføjelser i hvert af de nye spil, og har været skyld i, at Zelda-spilserien har været blandt Nintendos mest succesfulde, på højde med Mario-serien, Metroid-serien og Pokémon-spillene, hvis ikke højere. Seriens skaber, Shigeru Miyamoto, har udtalt, at The Legend of Zelda er inspireret af hans egne udforskninger på bjergsiderne nær hans hjem i nordisk og japansk europærisk middelalderkultur. Miyamoto har kaldt skabelsen af Zelda-spillene et forsøg på at skabe en "miniaturehave" for spillerne. På grund af den, for serien unikke, frihedsbegrænsende tidsbegrænsning i Majora's Mask, spillede sideopgaverne i dette spil en særligt stor rolle. Også her var både korte opgaver, hvor man belønnedes med hjertestykker, men også en lang og vanskelig sideopgave, hvor målet var at samle alle spillets masker og gennemføre fire udfordrende spilområder, for derved at komme i besiddelse af en særligt effektiv maske. Det første spil, ''90'erne i Japan. Det andet spil, kendt som ''rupier. På grund af disse fundamentale ændringer, betragter mange spillet som seriens sorte får. Både dette spil og dets forgænger blev bemærket på grund af deres guldfarvede kassetter, der skilte sig ud fra systemets normale grå kassetter. Fire år senere kom spillet Four Swords, som er det første multiplayerspil i Zelda-serien. Det næste spil, Link's Awakening, var det første Zelda-spil til Nintendos Game Boy, og samtidig det første der fandt sted uden for Hyrule. Det blev genudgivet til Game Boy Color i 1998 som Link's Awakening DX med enkelte yderligere muligheder. Ocarina of Time blev udgivet i begrænsede mængder til GameCube i 2002 i USA, hvor det blev tilbudt som incitament til forudbestilling af The Wind Waker. I Europa blev spillet imidlertid udgivet med hver eneste kopi af Wind Waker, pånær med den billigere platinversion. Denne version indeholdt også dele af en tidligere uudgivet 64DD-udvidelse kendt som Ura Zelda. Forudbestillingsbonusversionen blev kaldt Ocarina of Time Master Quest. Ocarina of Time blev portet igen i 2003 til Collector's Edition. Det næste Zelda-spil, udgivet til GameCube, antagedes i begyndelsen at være endnu et forsøg på at skabe et realistisk udseende spil i takt med, hvad der var forsøgt med N64-spillene, men Nintendo overraskede mange af seriens tilhængere ved at offentliggøre, at det nye spil, cel-shadet - at spillets grafiske stil ville være mere tegneserieagtig, som det først blev set i Segas Jet Set Radio''. Frygten for at dette ville have indflydelse på den gameplaykvalitet, tilhængerne havde vænnet sig til, lettedes, da spillet udkom og modtog kritikerros i Japan i 2002 og i resten af verden i 2003. Gameplayet baserede sig på at kontrollere vinden og sejle rundt i en lille båd i en omfattende havbaseret verden samt gåder, der krævede brug af fjendernes våben og hjælperagtige sekundære figurer. Spillet indeholdt også et "andet eventyr," som seriens første spil, der præciserede nogle af historiens elementer. Seriens skabere er flere gange kommet med hentydninger til rækkefølgen, men med tiden er de fleste af disse "afsløringer" blevet tilsidesat af nyere materiale, spil og udtalelser. Nogle tilhængere mener, at seriens kronologi ikke skal skal opfattes så konkret, men at man i stedet bør tolke det som den virkelige verdens legender, der fortælles med forskellige variationer, og altså at hvert spil blot er den samme historie fortalt anderledes. Med de tekniske fremskridt og de altid skiftende krav fra forbrugeren, er den grundlæggende kernehistorie om Link, der redder Zelda fra Ganon og generhverver Triforce, forskønnet, modificeret og ligefrem ændret. Som enhver anden legende ændres The Legend of Zelda, som den genfortælles i løbet af årene. Uanset hvad, fastholder skaberne, at serien har en fast tidslinje, men grundet de ringe oversættelser i 1990'erne og den konstante debat om, hvilket materiale der er kanon, er det offentligt tilgængelige materiale omdiskuteret, og der vil muligvis ikke rådes bod på det i den nærmeste fremtid. Eija Aonuma har siden hen lovet, at han vil gøre sit bedste for at udbedre skaderne og forhåbentlig offentliggøre tidslinjen en skønne dag, og Shigeru Miyamoto har offentligt udtalt, at der eksisterer et hoveddokument, der indeholder tidslinjen, selvom der ikke er kommet bevis for eksistensen af et sådant dokument i løbet af de år, der er gået, siden Miyamotos udtalelse.