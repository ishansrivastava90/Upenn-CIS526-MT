В проекто-договора е заложено ДСО “Балканкар” да заплаща на Fiat, чрез компенсация със стоки от листата на износните централи на България.  На 17 и италианците, но се появяват известни усложнения, поради високите изисквания предявени от българска страна. В крайна сметка е постигнато съгласие за развиване на собствено производство на детайли и групи от агрегатите от леките автомобили Fiat в размер на 40 % от стойността на колата. На 6 декември 1966 г.са получени първите чертежи от Fiat в два варианта. На 3 март 1967 г. в Торино, Италия е сключен договор с Fiat за монтаж на леки автомобили Fiat 850 берлина, 850 купе, Fiat 124 берлина и 124 комби. Първите 18 броя коли Fiat 850 пристигат в ЗЛА “Балкан” на 10 май 1967 г. Скоро след усвояване на монтажа е взето решение да бъде избрано българско име на сглобяваните в Ловеч италиански автомобили. Те неофициално са наречени “Пирин”, въпреки че фирмените надписи върху каросерията остават непроменени. На 27 юни 1967 г. е монтирана първата кола Fiat 850 в ЗЛА “Балкан”. На 12 март 1968 г. са получени първите коли Fiat в разглобено състояние по стандарт 2А, а на 2 април в завода пристига и постоянния представител на Fiat в София за оказване на техническа помощ. Монтажа на Fiat 850 по стандарт 2А стартира на 4 април 1968 г. Между 28 април и 5 май 1968 г. инж. Димитър Дамянов е командирован в Торино за сключване на договор с Fiat относно доставката на съоръжения за заварка и монтаж. На 28 април 1968 г. в завода пристига инж. Бразио в качеството си на технически контрольор, а на 13 декември 1968 г. в ЗЛА “Балкан” идват специалистите Мюлер и Грималди от фирмата “Трафо”, Италия във връзка с монтажа на бояджийска инсталация. През 1971 г. изтича петгодишния договор с Fiat, който впоследствие не е подновен. Последният сглобен автомобил по това споразумение е Fiat 850, който напуска монтажната линия на завода в Ловеч през септември 1971 г.