הגרסה הישראלית הופקה על ידי חברת JCS לשידור בערוץ 2, במסגרת זכיינית השידור טלעד בשנים 1998 - 1999. מנחי התוכנית בגרסה הישראלית היו אקי אבני וסיגל שחמון. השעשועון צולם במבצר בויארד האמיתי בצרפת. בשעשועון מתמודדים קבוצת חברים אשר צריכה לעבור בהצלחה משימות שונות ולצבור מפתחות, לרוב המשימות הן פיזיות - כדי לזכות בפרסים כספיים בדמות מטבעות זהב. בתחילת הפרק מופיע גמד אשר תפקידו היחיד הוא להכות בגונג ומרגע זה מתחיל הזמן לנוע לאחור. אם הצוות צבר יותר מפתחות מהסף הנדרש כדי לפתוח את השער אזי כל המפתחות הנוספים אותם הרוויחו יוחלפו במילות רמז אשר ישמשו את הצוות בשלב הבא של המשחק. היעד בשלב זה הוא לנסות לפתור את הסיסמה, אשר אם תהיה נכונה, תשחרר את הזהב. כדי לעשות כן, חייבת הקבוצה לנסות ולצבור כמות גדולה ככל היותר של מילות רמז אשר ישמשו אותם בסוף השלב השני במציאת הסיסמה. מילות הרמז כתובות על קלפי נייר אשר נמצאות בקופסות מלאות באבקת שרפה, ואם המתמודד לא מצליח להגיע לקופסה בזמן המוקצב, אז מילת הרמז מתפוצצת והמתחרה מפסיד את המשימה. שלא בדומה לשלב הראשון במשחק, המתמודדים לא ננעלים בתא אם הם נכשלים במשימות בשלב זה. צליל הגונג אשר מושמע בפעם השנייה מסמל את סוף המשחק - כאשר הגונג נשמע הטיגריסים נלקחים לחדר מקביל והשער המוביל לחדר האוצר יישאר פתוח במשך שלוש דקות. אם בשלב זה הקבוצה עדיין לא פתרה את הסיסמה בעזרת הרמזים שצברו, הם יכולים "להקריב" מתמודדים תמורת רמזים נוספים אשר יוכלו לסייע להם במציאת הסיסמה. השחקנים אשר "הוקרבו" אינם יכולים להשתתף עוד ולעזור לקבוצה לאסוף את הזהב בזמן שיוקצב אם יצליחו לפתור את הסיסמה. המתמודדים כעת צריכים לאיית את הסיסמה באופן אלפביתי על גבי לוח ענק אשר נמצא על רצפה חדר האוצר על ידי כך שהם עומדים על האותיות המרכיבות את הסיסמה ו/או מציבים כדורי ברזל על גבי האותיות אם לא נשארו מספיק מתמודדים. הקבוצה חייבת גם לוודא כי המילה מאויתת נכונה משום שטעות באיות יכולה לעלות להם בפרס. לאחר שזה נעשה, אחד הגמדים של המבצר מסובב פסל של ראש טיגריס ובשלב זה מיידעים אותנו אם הסיסמה נכונה או לא והזהב משוחרר אם המילה נכונה. חברי הקבוצה הנותרים צריכים לאסוף את מטבעות זהב ככל שהם יכולים בעזרת ידיהם או החולצה שלהם, להוציא מתוך חדר האוצר ולהניח אותם בדלי אשר ממוקם מחוץ לחדר האוצר. רק המטבעות אשר נשפכו לתוך הדלי נספרים בעוד שכל המטבעות אשר נפלו על הרצפה בדרך לא נספרים. כאשר הזמן כמעט תם השער מתחיל להיסגר אט אט. בשלב זה המתמודדים צריכים לעזוב את חדר האוצר לפני שהשער יסגר לגמרי והטיגריסים ישוחררו לתוך חדר האוצר. אם הקבוצה נתנה סיסמה שגוייה, הזהב לא משוחרר ובמקום זאת השער לחדר האוצר מתחיל להסגר מיד, והמתמודדים צריכים לברוח ממנו במהרה ולסיים את המשחק ללא כספי זכייה. מטבעות הזהב אשר נאספים בסוף התוכנית מתוך חדר האוצר, נשקלים ומומרים לסך סכום הזכייה של הקבוצה בכסף.
