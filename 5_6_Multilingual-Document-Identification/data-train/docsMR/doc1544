Fed Cup 2009 var den 47. udgave af Fed Cup, som er en turnering for kvindelige tennislandshold. Turneringen havde deltagelse af 83 hold og blev afviklet i fem niveauer, hvor World Group med otte hold var den højest rangerende. Turneringen blev vundet af 2006. Sejren i finalen var desudens Italiens første over USA i Fed Cup-sammenhæng nogensinde, da italienerne indtil da havde tabt alle de to holds ni tidligere holdkampe og i disse holdkampe blot vundet tre enkeltkampe. Rusland var forsvarende mester efter sejren i Fed Cup 2008, men det russiske hold blev slået ud i semifinalen af de senere vindere fra Italien. Otte hold deltog i World Group, der blev afviklet som en ren cup-turnering med kvartfinaler, semifinaler og finale. De fire tabere af kvartfinalerne skulle spille kvalifikationskamp for at forblive i World Group mod de fire vindere fra World Group II. Otte hold deltog i World Group II, som spilledes 7. - 8. februar, hvor de fire seedede hold hver mødte et useedet hold. De fire vindere gik videre til oprykningskampene til World Group, mens de fire tabere måtte spille kvalifikationskampe om at forblive i World Group II mod de fire vindere fra gruppe I. Kampene blev spillet den 25. - 26. april, og resultaterne medførte at Belgien, Estland, Polen og Australien kvalificerede sig til World Group II, mens Canada, Israel, Japan og Schweiz kunne se frem til en sæson i gruppe I. Gruppe I var inddelt i tre geografiske zoner, hvorfra der i alt gik fire hold videre til kvalifikationskampene til World Group II – to fra Europa/Afrika, ét fra Amerika og ét fra Asien/Oceanien. Femten hold spillede den 4. - 7. februar i Tallinn, Estland om to pladser i kvalifikationskampene til World Group II og om at undgå to nedrykningspladser til Europa/Afrika gruppe II. De femten hold var inddelt i tre grupper med fire hold og en gruppe med tre hold. De fire gruppevindere mødtes to og to om de to ledige pladser i kvalifikationskampene til World Group II. De fire hold, der sluttede på sidstepladsen i deres grupper, mødtes to og to, og de to tabere rykkede ned i gruppe II. De to europæiske/afrikanske pladser i kvalifikationskampene til World Group II gik til værtslandet Estland, som i den ene gruppefinale besejrede Hviderusland med 2-0, og Polen, som i den anden finale vandt 2-1 over Storbritannien. Ned fra gruppe I rykkede Bulgarien og Luxembourg. Seks hold spillede den 4. - 7. februar i Montréal, Canada om én plads i kvalifikationskampene til World Group II samt om at undgå to nedrykningspladser til Amerika gruppe II. De seks hold spillede først i to grupper med tre hold. De to gruppevindere mødtes i finalen, hvor de spillede om retten til at spille kvalifikationskamp til World Group II. De to gruppetoere og de to -treere spillede om at undgå nedrykning til gruppe II. Amerika gruppe I blev vundet af værtslandet Canada, som i finalen vandt 3-0 over Paraguay, og som dermed gik videre til kvalifikationskampene til World Group II. Ned fra gruppe I rykkede Bahamas og Puerto Rico. Otte hold spillede den 4. - Perth, Australien om én ledig plads i kvalifikationskampene til World Group II samt om at undgå én nedrykningsplads til Asien/Oceanien gruppe II. De otte hold spillede først i to grupper med fire hold. De to gruppevindere mødtes i finalen, hvor de spillede om retten til at spille kvalifikationskamp til World Group II. De to gruppefirere spillede om at undgå nedrykning til gruppe II. Asien/Oceanien gruppe I blev vundet af Australien, som i finalen besejrede New Zealand med 3-0, og som dermed sikrede sig en plads i kvalifikationskampene til World Group II. Ned fra gruppe I rykkede Indien. Gruppe II var inddelt i tre geografiske zoner, hvor der blev spillet om oprykning til den pågældende zones gruppe I. I Europa/Afrika-zonen spillede holdene endvidere om at undgå nedrykning til gruppe III. Europa/Afrika gruppe II afvikledes i 22. - 25. april. Seks hold spillede om to oprykningspladser til Europa/Afrika gruppe I, mens to hold rykkede ned i Europa/Afrika gruppe III. De seks hold var inddelt i to grupper med tre hold, hvorfra de to gruppevindere og de to -toere gik videre til oprykningskampene, som blev vundet af Letland og Portugal, der dermed sikrede sig oprykning til gruppe I. De to gruppetreere, som blev Marokko og Tyrkiet, rykkede ned i gruppe III. Amerika gruppe II afvikledes i 21. - 25. april. Ni hold spillede om to oprykningspladser til Amerika gruppe I. De ni hold var inddelt i to grupper, hvor holdene spiller alle-mod-alle. De to gruppevindere, Chile og Cuba, rykkede op i gruppe I. Asien/Oceanien gruppe II afvikledes i Perth, 4. - 7. februar sammen med gruppe I. Fire hold spillede i en gruppe om én oprykningsplads til gruppe I. Gruppen blev vundet af Kasakhstan, som dermed rykkede op i Asien/Oceanien gruppe I til Fed Cup 2010. Europa/Afrika var den eneste zone, som havde en gruppe III. Europa/Afrika gruppe III blev afviklet i 21. - 25. april 2009. Elleve hold spillede om to oprykningspladser til Europa/Afrika gruppe II. Holdene var inddelt i to grupper, og de to gruppevindere, Grækenland og Armenien, rykkede et niveau op.