ابتدا نام باشگاه شاهین انتخاب شد چون شعبه‌ای از شاهین تهران بود. در سال ۱۳۴۲ به عنوان نماینده اصفهان جهت شرکت در مسابقات قهرمانی ایران به تهران آمد و بعد از تساوی ۱-۱ با تهران قهرمان شد. در سال ۱۳۴۶ باشگاه شاهین تهران منحل شد و شاهین اصفهان برای جلوگیری از انحلال مجبور به تغییر نام شد و نام سپاهان را که از نام‌های قدیمی شهر اصفهان بود برگزید. اين تیم تا سال ۱۳۵۰ چهارده بار قهرمان باشگاههای اصفهان شد و در سال ۱۳۵۰ به عنوان نماینده اصفهان در مسابقات انتخابی لیگ شرکت کرد. پس از غلبه بر استقلال اهواز در فينال توانست جواز صعود به لیگ را بگیرد و در میان هشت تیم لیگ، پنجم شد. در سال ۱۳۵۰ عازم اولین سفر خارجی شد و در تورنمنت چلنج شیپ هند نایب قهرمان شد. برای شرکت در لیگ تخت جمشید، تیم ذوب آهن به دلیل برخورداری از امکانات بیشتر انتخاب شد و آنها مجبور به حضور در لیگ دو شدند و در نهايت قهرمان لیگ دو شدند. در دهه ۱۳۶۰ زیر سایه تیم تازه ظهور کرده تام بودند و در این مدت مسعود تابش رهبری تیم را به عهده داشت. با شروع مسابقات لیگ آن‌ها يکی از تیم‌های هميشه حاضر در لیگ بودند. در این سال‌ها کارخانه سيمان سپاهان حمايت مالی از تيم را به عهده گرفت و تا سال ۱۳۷۹ اين حمايت ادامه يافت. تغيير شرایط اقتصادی کشور و عرضه شدن سهام کارخانه سیمان سپاهان در بورس سهام و عدم تمایل سهامداران جدید این کارخانه به باشگاه‌داری سبب گردید تا امتیاز باشگاه به فولاد مبارکه واگذار گردد و نام باشگاه به فولاد مبارکه سپاهان تغییر کرد. اين تيم در سالهاي ۱۳۸۳، ۱۳۸۵ و ۱۳۸۶ با غلبه بر تيم‌های استقلال، پرسپولیس و صبا باطری در فینال توانست قهرمان جام حذفی شود كه بدين ترتيب طی دهه اخیر با ۵ قهرمانی پرافتخارترین تیم ايران به حساب می آيد.