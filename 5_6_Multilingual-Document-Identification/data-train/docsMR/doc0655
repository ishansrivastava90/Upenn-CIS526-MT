Първият лейбъл, който забелязва De/Vision, е Strange Way Records, с който групата подписва дългосрочен договор. Като първи клубен хит и не след дълго е последвана от първия албум на De/Vision — World Without End. Албумът получава противоречиви отзиви от критиката и същевременно подкрепата на феновете, които имат възможността да присъстват на множество концерти на De/Vision, като част от промотирането на World Without End. Вторият сингъл, Dinner Without Grace, дори надминава предшестващия го Try To Forget, като печели място на De/Vision в няколко радио-класации. През пролетта на 1999 г. групата наема апартамент за студио за 2 месеца, като първоначалната идея е там да запишат новия си албум. В крайна сметка записите се оказват по-сложни отколкото е предвидено и албумът е завършен след 5 месеца. Така в началото на 2000 г. излиза Void, представящ отново различие в стила и звученето на De/Vision, наричано от тях самите „прогресив поп“. Сингълът Foreigner стига 76-та позиция — най-доброто постижение на групата до момента. Въпреки това, доста фенове на групата реагират негативно към Void, заради включването на барабанист по време на последвалото го турне. Този период е доста тежък за De/Vision, след като WEA Records не подновява договора им. Очакванията са, че това е краят на De/Vision, още повече, че Маркус напуска групата през август. Междувременно Щефен сътрудничи в транс проекта Green Court, под името Green Court Featuring DE/VISION. Резултатът е сингълът Shining. Песента става огромен хит, като стига първа позиция в денс класациите и достига 32-ро място в Media Control Charts. През това време, преговорите с различни музикални компании са увенчани с успех и скоро групата подписва с Drakkar Entertainment. Трудностите, които срещат De/Vision, дават отражение в новите композиции, които са повече за слушане, отколкото за акустичен концерт на De/Vision, издаден по-късно и на CD.