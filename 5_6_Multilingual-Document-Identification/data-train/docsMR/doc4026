Samtidige trommeslagere og perkusjonister, som Michael Krohn holder fram Keith Moon som en viktig inspirasjonskilde. Han spilte som om menneskehetens framtid avhang av hans prestasjoner der og da. Han hadde en sjelden energisk teknikk, nærmest hyperaktiv og anarkistisk og tilsynelatende ute av kontroll. Spillestilen gjorde ham til et viktig visuelt punkt i The Whos opptredener, noe som er sjelden for perkusjonister. Som barn var Keith Moon svært hyperaktiv og rastløs og viste tegn på det vi idag kaller ADHD. Han var ikke akkurat noen mønsterelev på skolen, men allerede i ung alder vakte hans musikalske evner oppmerksomhet blant lærerne. Moon har selv fremhevet at på den tid han gikk inn i musikken, tidlig på Surfesanger sto tross alt ganske langt unna for en gutt oppvokst i arbeiderstrøk. I 1964, i en alder av 17 år, var Moon på en konsert med The Who. Bandet og plateselskapet hadde på dette tidspunktet funnet ut at de trengte en annen trommeslager, og sagt opp sin daværende trommeslager Doug Sandom. I mellomtiden ble rekkene fylt opp med en studiomusiker. Moon kontaktet bandet etter konserten og hevdet at han var en bedre trommeslager enn hva de hadde med på konserten. Han hoppet opp på scenen, improviserte en audition ved å overta trommesettet og hamret løs i senere kjent stil slik at pedalen til stortrommen brakk. Han fikk jobben. Moon startet først med et enkelt trommesett, for senere å spille på et dobbelt sett. Tidlig i bandets karrière utviklet de stilen med å knuse instrumentene mot slutten av enkelte, store konserter, og her viste Moon særlig gode evner. Hans destruktive stil gikk også utover hotellrom, egne og venners hjem. Etter hvert gikk hans destruktive livsstil, som også inkluderte misbruk av alkohol og andre rusmidler, utover hans musikalske prestasjoner, og han trengte stadig mer tid på å «spille som Keith Moon» igjen. Da bandet tok pause i årene 1975-1978 la han betydelig på seg. I 1974 ga han ut sitt eneste soloalbum, en samling pop covers Two Sides of the Moon. Merkverdig nok sto Moon på dette albumet mest for vokalen, med sin svært begrensede stemme, mens trommespillingen blir på bortsett fra to låter overlatt til venner som Ringo Starr og studiomusikeren Jim Keltner. Han spilte noen mindre roller i flere filmer, blant annet i rockoperaen Tommy og i Monty Pythons Life of Brian. Linda. Han døde sovende den påfølgende natten av en overdose med Clomethiazole, et medikament han tok mot sitt alkoholmisbruk. Det ble slått fast at dette ikke var selvmord, snarere «accidential misadventure», altså at han mistet oversikt over hvor mange piller han hadde tatt. Selv om The Who fortsatte etter Keith Moon, blir det hevdet, også av de gjenværende medlemmene, at mye av The Who døde med Keith Moon.