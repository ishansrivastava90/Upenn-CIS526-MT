مونتسرات  نام فارسی آن دخیل از انگلیسی است. ۱۴۹۳). اولین ساکنان مونتسرات، انگلیسی و ایرلندی‌هایی بودند که در سال ۱۶۳۲ با کشتی به این جزیره آمدند، بردگان سیاه آفریقایی هم سه دهه بعد به این جزیره آورده شدند. بریتانیا و فرانسه در قرن ۱۸ بر سر مالکیت مونتسرات با یکدیگر جنگ و درگیری داشتند اما سرانجام در سال ۱۷۸٣ مونتسرات از آن بریتانیا شد. پس از آن و در نیمهٔ قرن نوزدهم اقتصاد مونتسرات برپایهٔ مزارع نیشکری بود که بردگان آفریقایی تبار در آن مشغول به کار بودند. در سال ۱۹۵۶ مونتسرات به جزایر لیوارد تقسیم شد و در سال ۱۹۵۸ مونتسرات به فدراسیون هند غربی الصاق شد. پس از واقعهٔ فوران آتشفشان در سال ۱۹۹۵ اوضاع ساکنان بسیار بد شد، ساکنان در سال ۱۹۹۸ به پلیموث بازگشتند و با شهر ویران شدهٔ پلیموث مواجه شدند، در این واقعه قسمت‌های جنوبی و مرکزی مونتسرات به شدت آسیب دید، بیشتر آوارگان در آنتیگوا و باربودا مستقر شدند. برخی نیز به مونتسرات بازگشتند و ترمیم پلیموث را آغاز کردند. در سال ۲۰۰۷ میلادی، پیتر واتروورث به عنوان فرماندار کل مونتسرات و در سال ۲۰۰۶ نیز لوول لوئیز به سمت نخست‌وزیر منصوب شدند. مونتسرات بزرگترین و مهمترین جزیره از جزایر بادپناه به‌شمار می‌آید، پایتخت مونتسرات شهر پلیموث با ۴۰۰۰ نفر جمعیت می‌باشد، شاید وجه تسمیهٔ پلیموث به بندر پلیموث واقع در جنوب غرب بریتانیا برگردد و این نام وام گرفته از بندر مشهور بریتانیا باشد. مساحت مونتسرات ۱۰۲ کیلومتر مربع و جمعیت آن ۴۴۸۸ نفر است. در روز ۱۸ ژوئیه ۱۹۹۵ آتشفشان فعال این جزیره یعنی آتشفشان سوفریر هیلز فوران کرد و دو سوم ساکنان جزیره ناگزیر به ترک این جزیره شدند، پس از این رویداد شکاری از ساکنان به جزیره بازگشتند و تعدادی نیز در جزایر مجاور سکنی گزیدند. هرچند هر لحظه امکان فوران مجدد آتشفشان وجود دارد، ضمن اینکه در سال ۲۰۰۳ نیز این آتشفشان فعالیتی هرچند جزئی داشت. این جزیره از سرزمین‌های فرادریایی بریتانیا به‌شمار می‌آید. از نظر دینی انواع فرقه‌های مسیحی در مونتسرات رواج دارد، از جمله، انگلیکان، متدیست، کاتولیک، پنتکستال و ادونتیست روز هفتم. صادرات مونتسرات را پنبه، نیشکر، و سایر میوه‌جات گرمسیری از قبیل موز و نارگیل تشکیل می‌دهند. توریسم یکی از مهمترین صنایع در مونتسرات به شمار می‌رود.