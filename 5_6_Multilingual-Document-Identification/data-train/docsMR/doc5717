স্লামডগ মিলিয়নেয়ার -এ সেলিম মালিক জামালের বড় ভাই। হিন্দু দাঙ্গাকারীদের জন্য তারা দুজই অনাথ হয়ে যায়। এই দুই শিশু মুম্বইয়ের জঞ্জালের ঢিপির উপর ময়লা কুড়িয়ে জীবিকানির্বাহ করে।তারা দিল্লির শিশুদের আশ্রমের বাসিন্দা নয়।ছবিতে সেলিম একটি রহস্যময়, বিপর্যস্ত এবং দুঃখী চরিত্র।বইটিতে সেলিম সব বিপর্যয় কাটিয়ে উঠে শেষে চিত্রতারকা হয়ে যায়। ছবি এবং বইয়ে দুটি ছেলেই মুম্বইয়ের কাছে এক আবাসিক বিদ্যালয়ে যায় যেখানে সব শিশুই প্রতিবন্ধী।সেখানে তাদের অন্ধ কবি সুরদাসের গান শেখানো হয়। এবং গান শেখার পর তাদের অন্ধ করে দেওয়া হবে এমনটাই বোঝা যায়। যাতে তারা অন্ধ গায়ক হয়ে ভিক্ষা করতে পারে তাই এই ব্যবস্থা।বয়েসে বড় ছেলেটির নেতৃত্বে তারা পালায়। বইয়ে ছেলেটি রাম। ছবিতে সেলিম। এরপর তিন বছর এগারো থেকে তেরো বছর পর্যন্ত রাম দিনেরবেলা এক মধ্যবয়েসী চিত্রতারকা নীলিমা কুমারীর বাড়িতে চাকরের কাজ করে।তার প্রেমিক তার গায়ে হাত তোলে। তার বুকে সিগারেটের ছ্যাঁকা দেয়।সে আত্মহত্যা করে। রামের চাকরি যায়। তারপর রাম সেলিমকে ফেলে পালিয়ে দিল্লি চলে আসে এবং এক অস্ট্রেলীয় কূটনীতিকের বাড়িতে চাকরের কাজ নেয়।তারপর আগ্রায় তাজ মহল দেখাবার কাজ নেয় পর্যটকদের গাইডের হয়ে। সেখানে সে এক দেহপজীবিনি নিতার প্রেমে পড়ে।নিতার উপর তার এক খরিদ্দার অত্যাচার চালায় এবং তার বুকে সিগারেটের ছ্যাঁকা দেয় ঠিক যেমন নীলিমাকে দিয়েছিলো।একই লোক দুজনের উপরেই অত্যাচার চালায়। স্লামডগ মিলিয়নেয়ার  -এ জামাল ভালবাসে লতিকাকে।লতিকা তার ছেলেবেলার বস্তি জীবনের সঙ্গী যে যৌনকর্মী হয়ে যেতে বাধ্য হয়।   পাঁচ বছরের বিচ্ছেদের পর হঠাত একদিন মুম্বইয়ের রাস্তায় রামের সঙ্গে দেখা হয়ে যায় সেলিমের।তার অনুপস্থিতিতে কি ঘটে গেছে তা সেলিম রামকে জানায়।তার সঙ্গে বাবু পিল্লাই ওরফে মামানের দেখা হয়েছে যে তাদের দিল্লি থেকে মুম্বইয়ে তার প্রতিবন্ধী ভিখারীদের স্কুলে নিয়ে এসেছিলো।তারা একে অপরকে চিনতে পারে।মামান সেলিমকে তাড়া করে।সেলিম বাসে করে পালাবার চেষ্টা করে।রাস্তায় সেই বাসটাকে থামায় একদল হিন্দু দাঙ্গাকারী যারা বাসের সব মুসলমানদের মেরে ফেলতে চায়।সেলিমকে এক বন্দুকধারী রক্ষা করে। সে বন্দুক বের করে সবাইকে ভয় দেখায় কিন্তু গুলি ছোঁড়ে না।সে সেলিমকে নিজের বাড়িতে চাকরের কাজ দেয়।সেই বন্দুকধারী আসলে একজন ভাড়াটে খুনি।তার চিঠি খুলে পরে সেখানে অদলবদল করে সেলিম একজন চিত্র প্রযোজকের প্রাণ বাঁচে এবং মামানকে খুন করিয়ে দেয়।সেই কৃতজ্ঞ প্রযোজক সেলিমকে অভিনয় শিক্ষার জন্য প্রয়োজনীয় অর্থ দেয় এবং ছবিতে কাজ করার সুযোগ করে দেয়। স্লামডগ মিলিয়নেয়ার -এ সেলিম জামালের বড় ভাই তার থেকে বয়েসে ছোট বন্ধু নয়। ছবিতে সেলিমই বন্দুক চালায়।সেলিম মামানকে লক্ষ করে গুলি চালায় যখন দুজনে মুখোমুখি হয়।তারপর সেলিম লতিকার দালালের হয়ে কাজ করে এবং তাকে বন্দী করে রাখে তারপর নিজের ভুল বুঝতে পেরে সে লতিকাকে পালিয়ে যেতে দেয়। সঙ্গে নিজের মোবাইল ফোনে এবং গাড়ির চাবিও দিয়ে দেয়। সেলিম দালালকে খুন করে এবং তার পোষা গুন্ডার হাতে তার মৃত্যু হয়। মুম্বইয়ের এক বারে কাজ করার সময় রাম তার এক মৃত শুভাকাঙ্খীর বন্দুক নিয়ে প্রথমবার অস্ত্র ধরে। গুড়িয়া তাকে তার পুরস্কারের অর্থ পাইয়ে দেয়।রাম নিতাকে বিয়ে করে।সেলিম চিত্রতারকা হয়ে যায়।প্রতিবন্ধী শিশুরা বন্দিদশা থেকে মুক্তি পায়। এই ছবিটি এগারোটা মনোনয়নের মধ্যে আটটা BAFTA আওয়ার্ডস জিতে নেয় যার মধ্যে রয়েছে শ্রেষ্ঠ ছবি বিভাগে পুরস্কার। এছাড়াও যে চারটি বিভাগে গোল্ডেন গ্লোব আওয়ার্ডস মনোনীত হয়েছিল তার সবকটি শ্রেষ্ঠ নাটকীয় ছবির পুরস্কারসহ। ছটি মনোনয়নের মধ্যে পাঁচটি ক্রিটিকস চয়েস আওয়ার্ডস পুরস্কার জিতে নিয়েছে ছবিটি। বহুপ্রসংশিত টাইটেল সিকুয়েন্সটি 2009-এ মর্যাদাপূর্ণ রাশেস সোহো শর্টস ফেস্টিভালে "ব্রডকাস্ট ডিজাইন আ্যওয়ার্ড" বিভাগে মনোনীত হয়।এই বিভাগে প্রতিদ্বন্দী হিসেবে ছিলো আর্ডম্যানের সৃষ্টি ম্যাচ অফ দা ডে ইউরো 2008-এর টাইটেল এবং এজেন্ডা কালেকটিভ-এর অন্য দুটি সৃষ্টি। স্লামডগ মিলিয়নেয়ার  কয়েকটি বিতর্কের জন্ম দিয়েছে. এই ছবিতে যে সব শিশুশিল্পীরা অভিনয় করেছে তাদের ভবিষ্যত এবং যেভাবে ছবিটিতে ভারতীয় এবং হিন্দুত্ত্ব চিত্রিত করা হয়েছে সেই নিয়েও নানা প্রশ্ন উঠেছে.
