М1 = готови пари во оптек + депозитни пари. Оваа мера во практиката е предмет на различни интерпретации што ја потенцира опасноста од ригидни дефиниции. Иако патничките чекови не се поклопуваат со класичната дефиниција на бирократите, тие во голема мера функционираат како средство за плаќање. Некои земји ги вклучуваат патничките чекови во М1. Практиката се разликува од земја во земја, променливите околности и технологијата ќе ја стават под прашалник секоја дефиниција. Пошироки монетарни агрегати се М2 и М3. Генерално, М2 = М1 + депозити по видување во банките со неограничен пристап, а монетарниот агрегат М3 = М2 + поголеми, депозити со фиксна рочност + сметки кај небанкарски институции. Покрај готовите пари и М1, сите останати дефиниции се арбитрарни и варираат од земја до земја. Затоа монетарните агрегати не се дирекно споредливи помеѓу земјите. Сепак, сите агрегати го мерат „ликвидниот имот“ на небанкарскиот сектор. М2 и М3 се помалку практични за трансакции. И покрај дефинициите, разликите меѓу земјите го рефлектираат степенот на развот на банкарските услуги како и на националната регулатива. Конкуренцијата и техничкиот прогрес ги принудуваат банките и финансиските институции да пронаоѓаат нови типови сметки кои не се дел од М1, но носат поголем принос, а сепак лесно се претворливи во облик погоден за трансакции. Компјутерската револуција ги направи комплексните договори за трансвер речиси бесплатни, а дефинициите на парите растечки арбитрарни. Технологијата навистина ја прави тешка потрагата по дефиниција на парите. Најдобра дефиниција на парите е дефиницијата дека тие се средство што е општоприфатено како средство за плаќање. Алтернативен и мошне широко употребуван приод е парите да се дефинираат според нивните карактеристики односно според нивните функции. Основниот проблем на економистите при нивното дефинирање на парите и другите монетарни агрегати е дали тие, како блиски супститути на парите, да се вклучат во дефинирањето на паричната маса или да се изостават. За разлика од нив Гарли и Шоу во дефиницијата на паричната маса ги вклучуваат супституционите врски меѓу различните финансиски имоти на финансиските посредници и парите. Неземањето предвид на разновидната финансиска структура според нив, ќе ја ослабе монетарната политика. “Central Bank Approach” теоријата се залага за употреба на најшироката дефиниција на парите. Приврзаноците на оваа теорија парите ги дефинираат широто како вкупен кредит. Во нејзините рамки постои “Radclliffe Report” струјата која го пропагира т.н. „немерлив концепт“ според кој парите не можат да бидат дефинирани, брзината на парите не може да биде утврдена, не може да се контролира порастот на паричната маса и според тоа во стопанството парите се небитна категорија. Според Едгард Фиде - најпогодна дефиниција на парите е М1 бидејки немонетарните ликвидни имоти претставуват слаби супститути на депозитите по видување. Порастот на финансиските посредници според него не ја намалува ефикасноста на монетарната политика. Според Џејмс Тобин не е најдобра онаа дефиниција за паричната маса која статистички е најприфатлива и која дава најблиски прогнози за економската активнист. Кауфман корелирал пет дефиниции за парите и врз основа на корелирање на секоја од нив дошол до заклучок дека дефиницијата М2 има највисок коефициент на корелација кога му претходи на доходот за два квартали.Значаен придонес на Кауфман е што тој го оспорил конвенционалниот став според кој готовите пари и депозитите по видување автоматски се вклучуваат во секоја дефиниција на паричната маса. Класичната квантитативна теорија за парите своите почетоци ги наоѓа уште во XVI век во сваќањата на Џ. Бодин за причините за брзиот пораст на цените во Западна Европа. Квантитативната теорија низ својата развојна етапа претрпувала разни измени, па некои автори зборуваат за квантитативни теории, а не за квантитативна теорија. Џ. Маршал има направено интересна систематизација на различните варијанти на квантитативната теорија во која можат да се најдат себеси и оние автори кои укажуваат дека постојат општи врски меѓу парите и цените и оние кои тврдат дека секое зголемување на парите води кон пропорционално зголемување на цените итн. Приврзаниците на квантитативната теорија од првата половина на XIX век ја отфрлаат Рикардовата варијанта на квантитативната теорија и се враќаат на чисто механичките објаснувања за односот меѓу парите и цените и за вредноста на парите и стоките. Ваквите механички објаснувања наидуваат на критика уште во тоа време. Најжесток во критиките бил Тук кој сметал дека не може да се оправда едностраноста во објаснувањето на зависноста меѓу парите и цените. Тој, во критиката отишол предалеку и самиот западнал во едностраност сметајќи ги парите за наполно пасивен елемент, без влијание врз цените. И покрај тоа, неговите забелешки се од големо значење бидејќи се дадени токму во времето кога доминирала квантитативната теорија на парите. И покрај критиките класичната теорија на парите се одржала полни четири века како една од највлијателните теории. Доходната брзина на оптекот на парит е претставена со симболот ”v”. Равенките се однесуваат само на крајните држатели на пари и во нив се вклучени претпријатијата. Потоа следи објаснувањето како се доаѓа до урамнотежување ако постојното количество пари не одговара на побарувачката на пари. Ако при одредена рамнотежа на понудата и побарувачката на пари се зголеми количината на пари, со тоа автоматски е нарушена и рамнотежата во износот и структурата на имотот кај одделни економски единици. Новите односи во понудата и побарувачката на одделни облици на имот ги менуваат цените на тие облици на имот, но ги менуваат и желбите и преференциите на поединците во поглед на структурата на имотот кој тие сакаат да го држат. Новата рамнотежна состојба се воспоставува при нови цени и изменета структура на имотот. Реформулираната квантитативна теорија тргнува од претпоставката дека побарувачката на пари е високо стабилна - постабилна од другите функции. Ваквата претпоставка за стабилноста на функционалните односи во исто време значи дека брзината на оптекот на парите ќе биде стабилна. Брзината на оптекот на парите се менува само при промени на побарувачката на пари бидејќи брзината на оптекот на парите ја одразува побарувачката на парите. Оттука произлегува заклучокот за стабилна промена на паричната маса. Кога стапката на промена на паричната маса одговара на овие функционални односи тогаш парите не влијаат врз стопанските движења односно имаат неутрален ефект. Ако промената на паричната маса не одговара на овие функционални односи тогаш парите влијаат врз стопанските движења. Стабилноста на стапките на промена на паричната маса е релативна стабилност бидејки се движи во зависност од функционалните стабилни односи кои ја одредуваат брзината на оптекот на парите. Наглите промени во стапката на движењето на паричната маса предизвикуваат инфлациони и дефлациони движења во стопанството. Вкупниот имот. Една од детерминантите на побарувачката на пари е на крајните држатели на имот вкупниот имот. Фридман ја потенцира тешкотијата околу проценката на вкупниот имот и предлага како индекс на вкупниот имот да се земе доходот, не остварениот ,туку постојаниот доход. Физичкиот облик на имот и човечкиот капитал. Поделбата на имотот има човечки и физички облик. Човечкиот облик на актива е способност за создавање доход. Многу е ограничена можноста според Фридман за претворање на човечкиот во физички облик на богаство. Очекуваната стапка на принос на парите и другите облици на актива. При анализата на очекуваната стапка на приносот на парите и другите облици на актива треба да се има предвид фактот дека парите Фридман ги смета како еден облик на актива. Во зависност од стапките на приносот на парите и другите облици на актива ќе ги држат парите или ќе ги заменуваат заменуваат за други облици. Овде доаѓа до израз т.н. теорија на изборот каде што поединците избираат во кој облик ќе ја држат својата актива. Други варијабли кои влијаат врз изборот на парите или другите облици на актива. Поединците често преферираат ликвидност, дури и по нулта стапка на принос. Степенот на економската стабилност што се очекува во иднина да преовлада влијае врз држењето на одреден вид актива. Ако очекуваат нестабилни економски услови држателите на актива преферираат да држат пари и обратно. Волуменот на трансферот на капитал во однос на доходот. Фридман смета дека прометот со капитал и готовината која поединците сакаат да ја држат во вид на готови пари е право пропорционална. Водечки фактор во влијанието врз стопанските движења се парите. Промените во парите ги поттикнуваат промените во стопанските движења. Влијанието на парите врз стопанските движења се изразува по извесен временски период кој е нерамномерен и зависен од мноштво фактори кои влијаат врз процесите на повторното воспоставување на равнотежа меѓу постојното количество на пари и побарувачката на пари. Тоа е т.н. состојба на “time lag”. Задоцнувањето “time lag” во влијанието на парите врз стопанските движења не може да се утврди со доволен степен на сигурност, па според Фридман – најефикасна монетарна политика ќе се води ако стапката на пораст на парите биде константна. Со тоа тој всушност негира дека може да се води успешна стабилизациона политика со помош на дискреционата монетарна политика. Клучна детерминанта е побарувачката на пари. Побарувачката на пари претставува стабилна функција. Нејзиното влијание се изразува во процесот на приспособувањето на стварното количество пари на промените на побарувачката, односно во процесот на воспоставувањето повторна монетарна рамнотежа. Во поглед на дефиницијата на парите исклучиво е користен М2 монетарниот агрегат. Дискутабилен е изведениот заклучок за водечкото влијание на парите врз економската активност, врз основа на тоа што цикличното движење на парите претходи на цикличното движење на економската активност. Според противниците на оваа теорија тоа што монетарниот циклус претходи пред стопанскиот не мора да значи дека само парите влијаат врз економската активност. Редоследот на монетарните и стопанските циклуси може да биде одреден од други дактори. Сериозни анализи на кејнзијанските теоретичари укажуваат на обратното влијание на циклусот на економската активност врз монетарниот циклус кои од темел ги разнишуваат тврдењата на неокласичната квантитативна теорија за водечкото влијание на парите врз економската активност. Приврзаниците на неоквантитативната теорија и́ причините за појавата на кризите на капиталистичкото општество ги доведуваат во врска со недостигот на парична маса. Ваквото тврдење наидува на големи критики. Критикувано е и објаснувањето што се дава за причините кои предизвикуваат инфлација. Според Фридман инфлацијата е исклучиво монетарен феномен. Порастот на трошоците, порастот на платите и другите причини кои ја предизвикуваат инфлацијата се само последица на монетарните фактори. И покрај критиките и очигледните недостатоци, реформулираната теорија има се поголема популарност во научните кругови и има се поголемо влијание при водењето на монетарната политика во голем број земји со развиена пазарна економија, но и во целиот свет. Реформулираната теорија според повеќето има добра емпитриска подлога базирана на најновите достигнувања во статистиката, со која се потврдува цврстата поврзаност меѓу количеството пари и движењето на реалните агрегати. Побуда во врска со доходот. Несовпаѓањето меѓу времето кога се прима доходот и времето кога тој се троши е причина економските единици да држат пари со цел да го премостат овој јаз. Силата на побудата е детерминирана од големината на доходот и големината на јазот меѓу примањето и трошењето на доходот. Деловна побуда. Појавата на деловните издатоци на економските единици не се совпаѓа со добивките од реализацијата. За да го премостат ова несовпаѓање економските единици се принудени да држат готовина. Притоа силата на побарувачката за пари зависи од вредноста на тековното производство и од бројот на текови низ кои минува производството. Побуда за претпазливост. Во реалноста често има случаи на ненадејни, непретвидени услови за поволно купување и сл., што претставува добра побуда за држење готовина. Ако може на брз и евтин начин да се дојде до пари кога за тоа ќе се укаже потреба - „побудата за ликвидност ќе биде мала“. Силата на овие побуди зависи од она што Кејнз го нарекува релативна цена за држењето готовина. Ако готовината може да се зачува само по цена на откажувањето од купување „доходни вредности“, тоа ја зголемува оваа цена и ја слабее побудата за држење готовина. Шпекулативна побуда. Претходните три побуди според Кејнз се резултат на општата активност на стопанскиот систем и побарувачката на пари за задоволување на овие мотиви не реагира на други влијанија освен на стварните промени во општата економска активност и во нивото на доходот. Шпекулативната побуда за ликвидност Кејнз ја смета за особено важна и посебно ја разгледува. Побарувачката на пари за задоволување на шпекулативната побуда според него се менува под влијание на каматната стапка. Тој прави разлика меѓу промената во понудата на расположливи пари за задоволување на шпекулативнати побуди и промената на каматната стапка, која доаѓа како резултат на промените во предвидувањата. Рамнотежата постои кога основното количество на пари е еднакво на побарувачката на пари при одредено ниво на национален доход и каматна стапка. Ако при одредена рамнотежа се создава дополнително количество пари, вишокот пари кој ја надминува побарувачката на пари, ќе се претвори во хартии од вредност. Зголемената побарувачка за хартии од вредност води кон зголемување на нивните цени односно кон снижување на нивните каматни стапки. Снижувањето на каматните стапки води кон зголемување на инвестициите. Порастот на инвестициите при нецелосна вработеност води кон пораст на националниот доход, кој одговара на зголеменото количество пари. Ако се зголеми националниот доход а паричната маса остане иста, економските агенти ќе настојуваат да задржат кај себе поголем дел од паричната маса . Тоа ќе води кон намалување на побарувачката на пазарот на хартии од вредност и пораст на каматната стапка, пад на инвестициите и пад на националниот доход и ќе трае сè додека не се воспостави нова рамнотежа. На овај начин Кејнз ја објаснува огромната зависност од каматната стапка. Вториот случај е кога каматната стапка е над нивото на кое побарувачката на пари се сведува за потребите на плаќање. Тогаш L = LY при што L1 = 0. ова е т.н. “Clasicall range” на функцијата на пари, кога побарувачката на пари е наполно нееластична на промените на каматната стапка. Од графиконот може да се забележи дека десниот дел од кривата е паралелен со хоризонталната оска. Тоа значи дека сите сакаат да го држат својот имот во вид на пари. Оваа состојба Кејнз ја нарекол „апсолутна склоност кон ликвидност“, ”Liquidity trap” односно во литературата позната и како “Keynsian trap”. Левиот дел од кривата се приближува кон вертикалата покажувајки го вториот случај. Вертикалниот наклон на кривата го покажува случајот при наполно нееластична побарувачка на пари при промени на каматната стапка, т.н. “clasicall range” кога сите поединци се стремат својот имот да го држат во облигации. Накратко, според Џон Мајнард Кејнз - таткото на кејнзијанизмот порастот на количеството на пари влијае повеќе врз порастот на стопанската активност отколку врз порастот на цените. Во услови на нецелосна вработеност, карактеристична за зрелиот капитализам парите имаат влијание врз стопанските текови, но не решавачко. Решавачко влијание имаат склоноста кон потрошувачката и психолошкиот момент во проценките за идниот принос на капиталот.Случајот “Liquiditi trap” во кој парите и монетарната политика се неефикасни, неговите следбеници го подигнуваат на степен единствен и општоважечки, креирајќи го денешното сваќање на неокензијанската теорија за влијанието на парите врз стопанските движења до степен дека тие не се битни за стопанскиот живот. И покрај многуте забелешки и критиките за повеќето негови тези, несомнен е Кејнзовиот придонес. Неговата општа теорија на вработеноста, парите и каматнатните стапки предизвика револуција во економската теорија и пракса. Тој се зафати со решавање на горчливите економски проблеми како што се невработеноста и инфлацијата предизвикани од големата светска економска криза предлагајќи конкретни мерки за нивно решавање. Сублимирано, ако централната банка ги намали задолжителните резерви според теоријата “Portfolio Balance Approach“ предизвикува низа промени во економијата кои завршуваат со зголемување на производството. Според теоријата парите се само еден вид имот. На парите теоријата не им придава некоја подолема важност во однос на другите видови имоти. Опишаните промени во економијата можат да настанат ако се промени релативната структура на имотот од било кој вид. Според “Portfolio Balance” за водењето на економската политика паричната маса и каматните стапки се погоден индикатор. Оваа теорија има мала емпириска верификација. Економските проверки кои се правени се судираат со нерешливиот проблем на мултиколинеарноста. Во регресионите анализи кога се работи за повеќе независни варијабли, ако тие меѓусебно се високо корелирани, резултатите што се добиваат се дискутабилни, а мултиколинеарноста тешко може да се избегне токму поради фактот што каматните стапки меѓу себе високо корелираат. Нема емпириска верификација дека непаричните имоти високо корелираат со економската активност. Од друга страна постојат многу бројни сериознии емпириски анализи за зависноста меѓу промените во парите и промените во економската активност. На крајот, Тобин доаѓа до заклучок дека трансакционата брзина на оптекот на парите е поголема во просперитет отколку во депресија, под услов каматната стапка да е константна. Меѓутоа, според него не може да се заклучи за економијата во целина дека трансакционата брзина зависи дирекно од на износот на паричниот доход. Волуменот на трансакции е во релација со трансакциоците трошоци и во инфлација и вкупните примања и трансакционите трошоци се очекува да растат во иста пропорција. Оваа негова теза предизвика големи критики. Второ, во “Liquidity Preference” теоријата постои само една каматна стапка и само еден избор - побарувачката за непаричен имот, а во “Portfolio Balance” теоријата постои спектар на каматни стапки кои овозможуваат да се прават најразлични прегрупирања во релативната структура на непаричниот имот. Третата фундаментална разлика меѓу теориите се однесува на правецот и ефектите на промените на количината на пари врз економската активност. И во квантитативната теорија и во Кејнзовата теорија -“Liquidity Preference” промените во количината пари ја погодуваат економската активност во ист правец. На пример, зголемувањето на количината пари предизвикува зголемена економска активност и обратно економската активност се намалува со намалувањето на на количината пари во оптек. Според “Portfolio Balance “теоријата промените на количината на парите можат да ја погодат економската активност, но не мора. Правецот на промените може да биде спротивен. Разликата во т.н. трансмисионен механизам на влијанието на промените на паричната маса врз економската активност, е третата фундаментална разлика меѓу двете теории. Во квантитативната теорија парите им претходат на цените и на доходот. Тоа значи дека промените на парите директно предизвикуваат промени во доходот и цените. На тој начин, промените на парите имаат влијание врз економската активност. Log Md = log a + b log L = c log W. Прво, функцијата на побарувачката на пари е високо стабилна и само при стабилна функција на побарувачката на пари се можни предвидувања на квантитативните ефекти на парите врз економската активност. Вториот заклучок е дека богаството и каматните стапки се речиси еднакви со ефектите од побарувачката на пари на долг рок. Вклучувањето на варијаблата на богаството во функцијата на побарувачката на пари е оправдано бидејќи ја прави функцијата на пари високо стабилна, а каматните стапки и богаството претставуваат важни детерминанти на побарувачката на пари. “Action lag”- под поимот “action lag” се подразбира временскиот период што минува од моментот на „откривањето“ на настанувањето на одредена економска појава и нејзинио распознавање па се до преземањето на активности и спроведувањето мерки за нејзино ставање под контрола, елиминирање или поддржување. “Impact lag”- во литературата познат и под името “outside lag”. Го опфаќа временското задоцнување што се појавува меѓу преземената акција и нејзиното стварно влијание. Одделните економски школи различно се произнесуваат за временското задоцнување. Кулбертон смета дека временското задоцнување не е долго и трае три до шест месеци. Според Мајер “time lag”-от е подолг и од девет месеци. Андерсон и Џордан тврдат дека „јазот“ трае и до една година. Според Карен и Солоу, влијанието на монетарната политика – нејзиното стабилизирачко дејство се чувствува во интервал од шест до девет месеци. Според Фридман, временското задоцнување е долго и променливо и́ поради тоа тврдење тој е противник на дискреционата монетарна политика, која според неговото убедување повеќе може да ја дестабилизира економијата. Заттоа Фридман е застапник на т.н. автоматска монетарна политика - „политика на стабилни стапки на растеж на некој одреден монетарен агрегат“. Кејнзијански и монетаристички претпоставки за трансмисиониот механизам на парите врз реалните агрегати. Еден од централните економски проблеми во современата економска теорија е прашањето за начинот и механизмот по кој парите и кредитите влијаат врз стопатските движења. Кејнзијанската теорија трансмисиониот механизам на парите врз стопанските движења го разгледува преку каматната стапка. Втор важен момент кај Кејнзијанската економска теорија кој воедно претставува втора суштествена разлика од монетаристичките теориски поставки е брзината на оптекот на парите. Брзината на оптекот на парите кејнзијанските теоретичари ја третираат како нестабилна категорија. Понатаму, парите според Кејнз не се само трансакционо средство туку Кејнз нив ги третира и како неактивни средства, но и како шпекулатевни средства. Овие теориски поставки, значајно го менуваат трансмисиониот механизам на влијанието на парите врз стопанството. Според кејнзијанизмот, дури и ако поединците не сакаат да држат дополнително количество пари, повторно ништо нема да се случи на полето на реалните варијабли затоа што ќе опадне брзината на оптекот на парите и количеството пари ќе се сведе на првобитната големина. Кај претставниците на кејнзијанската економска теорија на парите, вишокот на парите се заменува со други финансиски имоти на пример со акции, обврзници и сл. Зголемената побарувачка на вредносни хартии доведува до пораст на нивната цена и до опаѓање на каматната стапка. Зголеменото количество пари во оптек ја олеснува можноста за добивање кредити. Поголемата расположливост на кредитите и опаѓањето на каматната стапка ја стимулира побарувачката на реални добра. Само преку каматната стапка на индиректен начин е можно да се изрази влијанието на монетарните агрегати врз потрошувачката и врз бруто општествениот производ. Според кејнзијанските теоретичари, можно е влијание на монетарните агрегати врз стопанските движења, но тоа зависи од многу фактори од кои клучен фактор претставуваат промените на каматните стапки на хартиите од вредност. Затоа според нив фискалната политика претставува силен и ефикасен инструмент за постигнување на стабилизационите цели. Директна според нив, е врската меѓу даночните стапки и потрошувачката како инструмент на фискалната политика и бруто општествениот проиџвод. Спротивно на нивното тврдење, е тврдењето на монетаристите дека врската меѓу монетарните и реалните варијабли е силна и затоа според нив најефикасен инструмент за остварување на економската политика е монетарната политика. Не може да се прифати ставот на монетаристите дека парите се заменуваат само за реални добра пособено во капиталистичките земји со развиена финансиска структура. Нивниот став може повеќе да се однесува на трансмисиониот механизам во неразвиените отколку во развиените земји. Исто така не може да биде прифатлив ставот ниту на кејнзијанските теоретичари дака парите се заменуваат само за финансиски инструменти. Сепак современите емпириски студии на трансакциониот механизам барем досега во развиените пазарни економии, покажуваат поголем успех на монетаристите и нивна доминација над сите останати теории на парите. Љ.Трпески „Пари и банкарство“, 1995.
