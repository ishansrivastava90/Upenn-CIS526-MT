Frieserhäst är en varmblodstyp som ursprungligen kommer från svart, utan några vita tecken. Ett kännetecken är även rasens kraftiga man och svans med tjock tagel som ofta vågar sig, samt kraftigt hovskägg på benen, något som är ovanligt för varmblodshästar. Idag pratar man även om den gamla typen gentemot den moderna typen. Den gamla typen var en kraftigare, mer kortbent typ av Frieser, som främst användes till jordbruk, och som avlades under 1800-talet och början av 1900-talet, medan den moderna typen är långbent och mer smäcker. Rasen har fått sitt namn efter Friesland som ligger i norra Nederländerna.Frieserhästen används för både ridning och körning samt även i cirkusmanegen då hästarna är lättlärda med fina rörelser. Friesern är idag en mycket populär ras på grund av sitt speciella utseende och sitt stabila lynne, för att den är lättlärd och för sina höga och fina rörelser. Trots att Frieserhästen är populär så är efterfrågan på rasen högre än det antalet hästar som avlas varje år. Idag finns va 40 000 Frieserhästar, varav enbart 80 är godkända avelshingstar. Unghingstarna får även genomgå hårda test som pågår i hela 58 dagar, och enbart en promille av hingstarna blir godkända av rasföreningen. Under arabiska fullblod. Frieserhästen behöll dock fortfarande sina karaktäristiska drag även om det arabiska inflytandet än idag kan synas i hästens huvud och främst då nosryggen. Frieserhästarna kunde under den här tiden även vara i många olika färger och inte bara svart. Blod från de berömda spanska hästarna blandades in i Frieserhästen under hoven i Europa korsades sina inhemska hästar med spanskt blod för att förädla sina egna hästar. Karl X Gustav lät kring mitten av 1600-talet importera ett tiotal hingstar av Freisertyp till Ottenby kungsgård på Öland, i syfte att förbättra den svenska kavallerihästen. Under det åttioåriga kriget 1568-1648 mellan Nederländerna och Spanien, förde spanjorerna med sig andalusiska hingstar som korsades med de friesiska stona. Flera berömda stuterier och furstehov hade Frieserhästar som paradhästar och för representation. Frieserhästarna beskrevs ofta vid den här tiden som "dansande" hästar på grund av sina speciella travrörelser med höga knälyft. Friesern användes dock fortfarande även som jordbrukshäst och körhäst då rasen i genomsnitt var mycket mindre än de flesta andra länders stridshästar. Redan år 1276 dokumenterades försäljning av de frisiska hästarna, då på en marknad i staden Münster i Nordrhein-Westfalen, Tyskland. Frieserhästar skeppades även till England. Men den största spridningen av hästarna kom under koloniseringen av Amerika under 1600-talet. Mellan 1647 och 1664 hette New York istället New Amsterdam och det har dokumenterats att många Frieserhästar fördes hit till detta område så tidigt som 1625 av Ostindiska kompaniet. Frieserhästarna användes senare i aveln av bland annat Morganhästen. När Australien koloniserades blev Frieserhästen även skeppad dit och idag är rasen mycket populär i just Australien. Bland annat har man utvecklat den egna rasen Warlanderhäst genom att korsa Frieserhästar med Andalusier. Friesern blev populär under utvecklingen av många andra europeiska hästar t ex Württembergaren och Oldenburgaren i Tyskland. Även den norska Dölehästen utvecklades ur Frieserhästen när holländska sjöfarare och handelsmän reste runt i Europa för att sälja tyger, boskap, svärd och även hästar. Många ponnyraser från Storbritannien bland annat Fellponny, Dalesponny och den utdöda rasen Old English Black förbättrades med hjälp av den svarta friesern vilket syns tydligt i Fellponnyn som ofta beksrivs som en ponnyvariant av Friesern. Friesern är även en direkt förfader till Shirehästen. Frieserhästen har under alla tider varit utsatt för korsningat med andra hästraser för att få fram hästar med unikt utseende och speciella egenskaper. 1879, när man skapade stamboken, delade föreningen för Frieserhästen upp sitt register för att även kunna registrera och bokföra korsningar med Frieserhästen. Under början av 1900talet ökade aveln av olika Frieserkorsningar så mycket att man under 1907 ändrade reglerna i stamboken och de två registerna slogs ihop till ett enda. Detta höll ända fram till 1915 då man började oroa sig över renheten hos Frieserhästarna och deras hotade existens. Registret för korsningar öppnades åter igen och snart startades även en helt egen förening för Frieserkorsningar. På 1960-talet hamnade Frieserhästarna åter igen i en djup kris. Jordbrukets rationalisering med bl a införandet av traktorer hade gjort Frieserhästen onödig som arbetshäst inom det nederländska jordbruket. 1965 fanns endast 500 ston införda i stamboken. Tack vare ett ökat välstånd och ett ökande intresse för ridning som fritidssyssla blev Friesern populär som ridhäst för både nöjesridning och ridsport. Rasen har ett ganska långt huvud med korta öron men med en pigg och vänlig blick. Hästarna är högresta med en lätt högrektangulär byggnad och en lätt böjd hals. Frieserhästarna har utmärkta rörelser och framförallt en mycket uppmärksammad trav med hög benaktion och knälyft. Rasen är pigg med mycket framåtanda och är dessutom lättlärd vilket har gjort rasen väldigt populär som dressyrhäst och spannkörning sedan början av 2000-talet då man körde ett spann draget av hela 40 frieserhästar. Rasen är idag oerhört populär då de frisiska hästarna räknas som några av världens vackraste hästar med kunglig status. Frieserhästen har även fått en ny status som ridhäst och används ofta inom klassisk ridkonst, så kallad Barockridning. Den gamla typen var de Frieserhästar som avlades under sena 1800-talet och tidiga 1900-talet, som var tämligen kraftig med relativt korta ben och inriktad på arbete inom jordbruket. Den "moderna" typen, är medvetet framavlad under det sena 1900-talet och är betydligt smäckrare, mycket mer högbent och är även ädlare i sin exteriör. I själva verket är den "moderna" typen egentligen en återgång till hur Frieserhästarna såg ut och avlades på 1700-talet, då den användes som dragare framför paradvagnar och som kavallerihäst, vilket gör uttrycket modern något felaktig. Idag finns båda typerna av Frieser och gränserna mellan dessa är väldigt vaga, och skillnaden minimal. Aveln av den moderna typen är dock dominerande runt om i världen, medan den gamla typen främst avlas av bönder i det gamla Friesland som fortfarande värnar om den lite kraftigare arbetshästen. Den friesiska sporthästen kan ha väldigt olika utseende och karaktär beroende på vilken ras som korsats in. Dock ska de vara lättare i typen och mer atletiska än Frieserhästen, gärna med Frieserhästens karaktärsenliga vågiga, långa dressyr och blandningar med lättare hästraser som Morganhästar eller olika sorters ponnyer ger hästar som passar till fritidsridning eller som ridskolehästar. Idag är dock dessa olika korsningar rätt ovanliga och korsningar med arabiska fullblod har redan en egen avdelning hos föreningen för den frisiska hästen.