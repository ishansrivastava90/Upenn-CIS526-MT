Per aquella època, la reputació de Txaikovski a l'imperi Rus era tan elevada que es van programar dues estrenes gairebé simultànies de l'òpera —amb només quatre dies d'interval— a Moscou i a Sant Petersburg, en dues produccions completament diferents.  L'estrena de Moscou va ser dirigida per Ippolit Al'tani i la de Sant Petersburg per Eduard Nápravník, que ja havia estrenat tres òperes anteriors de Txaikovski.  A l'estrena de Sant Petersburg va assistir el Tsar, tot i que Txaikovski no va poder estar present degut a compromisos a Europa occidental. Estrena de Moscou Estrena de Sant Petersburg Intèrprets originals Arriba Orlik. Kotxubei encara no ha revelat res dels seus tresors.  L'execució està disposada per al capvespre, i Orlik és enviat a fer-ne els preparatius. Mazeppa pensa en Maria i en la nit. Arriba Maria i flirteja amb ell, però els seus pensament esdevenen més foscos – per què passa ell darrerament tant de temps allunyat d'ella? Per què va brindar l'altra nit per Poltava? Qui és ella? Ella ho va donar tot per ell – si ara ell la rebutja...  Mazeppa tracta de calmar-la, sense èxit al principi, però finalment ho aconsegueix.  Li revela el seu pla de guanyar la independència d'Ucraïna, fent-se nomenar ell mateix rei i a Maria reina.  Maria creu que la corona li sentarà molt bé al seu estimat.  Llavors ell comença a posar-la a prova a propòsit de son pare – a qui estima més – al seu marit o a la seua família?  Finalment Maria manifesta que ho donaria tot – en realitat ja ho ha fet  –  per ell. Mazeppa se'n va, tranquil. Arriba Liubov i li prega a Maria que intercedisca davant de Mazeppa per a salvar Kotxubei – només ella pot salvar-lo.  A Maria, que no en sap res, li costa un cert temps figurar-se què és el que pot haver passat, quan se n'adona es mostra horroritzada i defalleix, incapaç de suportar-ho.  Liubov intenta despertar-la - la comitiva per a l'execució ja està en marxa.  Les dues corren per a intentar convèncer Mazeppa que perdone la vida a Kotxubei. Mazeppa i Orlik fugen de la batalla.  Mazeppa lamenta que en un temps ho va tenir tot al seu abast, però ara, en un sol dia ho ha perdut tot.  Ordena a Orlik a preparar el campament.  Andrei sorgeix del seu amagatall i repta a Mazeppa amb la seua espasa.  Mazeppa l'avisa que està armat.  Andrei l'ataca espasa en mà... i Mazeppa li dispara un tret. Maria troba Andrei cobert de sang – crida amb desesperació que tot està ple de sang, i recorda "somnis" d'una execució. Andrei es belluga, moribund, i Maria el confon amb un petit infant.  Ell li demana que el mire, així podrà veure el seu rostre abans de morir – però ella està en el seu propi món, i es posa a cantar una cançó de bressol per a ell, sense adonar-se de qui és.  Poc després, ell mor mentre s'acomiada de la seua estimada.  Maria continua gronxant el cadàver, cantant la cançó de bressol i amb la mirada perduda en la distància. Vídeo