Likud otvorene vyhlasuje podporu voľnej trhovej ekonomike, aj keď prakticky uplatňuje tzv. umiernenú ekonomickú politiku. Likud pod vedením ministra financií Benjamina Netanyahua, legislatívne potláčala pokles DPH, bola proti znižovaniu odvodov fyzických a právnických osôb, a tak isto zabraňovala znižovaniu colných poplatkov. Zriadila zónu voľného obchodu hlavne s Európskou úniou a Spojenými štátmi a odstránila hlavné monopoly - Bezeq a morské prístavy. Dodatočne zorganizovala privatizáciu množstva spoločností vo vlastníctve štátu ako El Al a privatizáciu banky Bank Leumi. Posledný minister financií za stranu Likud, terajší predseda strany, Benjamin Netanyahu, je vášnivým zástancom voľného obchodu. Netanyahu tvrdí, že Histadrut , má veľkú moc a právomoci vďaka ktorým dokáže paralyzovať ekonomiku. Taktiež tvrdí, že hlavné príčiny nezamestnanosti v Izraeli sú lenivosť a prehnané sociálne dávky v nezamestnanosti. Za Netanyahua, môžeme postrehnúť zmenu zo stredo – pravej ekonomickej pozície na pomerne pravicovo – konzervatívne smerovanie. Likud podporuje židovskú kultúru zachovávajúc princípy revizionistického sionizmu. Zdôrazňuje vyzdvihnutie národných znakov akými sú vlajka a víťazstvo Izraela proti susedským arabským štátom v roku 1948. Likud sa presadzuje o to, aby tieto hodnoty boli zakomponované v školskom systéme. Podporuje slobodnú tlač a propaguje súkromné média, ktoré získali svoje vysielacie licencie práve počas vládnutí tejto strany. Zaujímavosťou je, že počas predsedníctva Ariela Sharona zakázal vládny kabinet vysielanie populárneho pirátskeho pravicového rádia Arutz 7 . Toto rádio bolo populárne najmä medzi osadníkmi a často kritizovalo vládu za odklon od pravicových hodnôt. Likud inklinuje k Tóre ale zároveň podporuje myšlienku občianskeho judaizmu, ako svoju historickú spätosť s Irgun. Likud vznikol zlúčením s množstvom menších pravicových a náboženských strán pred parlamentnými voľbami v roku 1973. Likud, ktorý viedol Menachem Begin až do roku 1988 bol v koalícii s politickou stranou Agudat Israel. Po tomto roku došlo k fúzií týchto strán a vznikla jednotná pravicová strana Likud. Ešte v roku založenia strany Likud sa k nej pridala aj veľká skupina Sefardských Židov , ktorí sa cítili byť diskriminovaní vládnucou Stranou Práce Labour – Meimad. Menachem Begin, ako prvý predseda vlády za stranu Likud, doviedol Likud k víťazstvu vo voľbách v roku 1977 . Begin, bývalý líder tvrdého jadra polovojenskej organizácie Irgun, inicioval mierové rokovania s Egyptom, ktoré vyústili Dohodami z Camp David a následným podpísaním mierových zmlúv medzi Izraelom a Egyptom v 1979. Druhým premiérom sa stal Jicchak Šamir po Beginovej rezignácii v októbri 1983. Šamir, bývalý veliteľ Lechi , zastával tvrdšiu líniu ako Begin. Za jeho predsedníctva emigrovalo do Izraela mnoho Židov z Ruska a Etiópie a začali osídľovať Západný breh a Pásmo Gazy. Tretím Likudským premiérom bol Benjamin Netanjahu, zvolený v máji 1996 po zavraždení Jicchaka Rabina. Netanyahu svoju vládu nezakladal na ideológii ako Begin a takisto sa snažil o zmiernenie napätia medzi Spojenými štátmi, za ktoré bol zodpovedný Shamir. Netanyahu začal rokovania s Yasirom Arafatom za čo bol kritizovaný opozíciou aj vlastnými straníkmi. Štvrtým premiérom bol Ariel Sharon, zvolený v marci 2001, ktorý rezignoval spolu so stranou Likud 21. novembra 2005. Za vlády Begina bol Sharon ministrom obrany počas Mierovej operácie v Galileji v 1982 a neskôr bol Kahanskou komisiou označený za hlavného vinníka za masakru v utečeneckých táboroch Sabre a Šatile 16. – 18. septembra 1982. Sharon bol nútený odstúpiť, ale naďalej zostal členom Beginovho kabinetu. Kvôli Druhej Intifáde bol Sharon donútený k popretiu tradičných hodnôt Likudu. V lete 2005 Sharon začal s vysídľovaním tisícok židovských osadníkov z ich domovov v Pásme Gazy a na severe Západného brehu a postupným predávaním územia Palestínskej samospráve. Ariel Šaron si uvedomoval potrebu posunu k politickému stredu a hlavne aj kvôli „Plánu uvoľnenia“ sa odcudzil mnohým spolustranníkom a tým frakcionalizoval stranu. Čelil mnohým snahám o odvolanie z pozície premiéra, ktoré v Knessete podávali najmä jeho straníci. V septembri 2005 po kritike Sharona došlo k predčasným voľbám predsedu strany Likud, v ktorých Šaron zvíťazil a získal 52% odovzdaných hlasov. V októbri sa parlamentná frakcia Likudu pripojila k opozícií pri hlasovaní o rozpočte. Chceli tým demonštrovať, že Šaron stratil ich dôveru. 21. novembra 2005 preto Šaron oznámil, že stranu Likud opúšťa, v decembri ho na poste predsedu nahradil Benjamin Netanjahu, a zakladá novú stredo – pravú stranu Kadima . Zároveň požiadal prezidenta o rozpustenie Knesetu a vypísanie predčasných volieb, keďže sa mu kvôli vysťahovaniu Gazy rozpadla vládna koalícia a tým stratil väčšinu v parlamente. Likud sa pripravuje na spätný úder využívajúc rozčarovanie Izraelčanov a medzinárodné pohoršenie z vojny v Libanone. Z tohto stavu obviňuje stranu Kadima na čele s premiérom Ehudom Olmertom. Stúpenci strany tvrdia, že táto skutočnosť pomôže strane získať staronové voličstvo a Likud bude v Knessete zastávať sebavedomú a dôležitú pozíciu reprezentujúcu odpor občanov voči strane Kadima a voči jej politike. V budúcich voľbách očakávajú analytici nárast podpory a možnú koalíciu so stranou Kadima a Šas. Druhým výrazným škandálom bol masaker v utečeneckých táboroch Sabre a Shatile počas invázie izraelskej armády do Libanonu. Za zodpovedného bol Kahanskou komisiou uznaný Ariel Sharon – vtedajší minister obrany za stanu Likud. Sharon musel odísť z ministerského kresla a tým sa skončila jeho kariéra v armáde. Tretieho škandálu sa dopustil Benjamin Netanjahu, keď sa v júli 2006 zúčastnil osláv 60. výročia Atentátu na hotel U kráľa Dávida . Predstavitelia Veľkej Británie protestovali proti tomu, aby sa čelný predstaviteľ demokratického štátu zúčastnil osláv uctievania teroristického útoku, ktorý mal na svedomí životy civilistov. Najnovší škandál reprezentanta strany Likud sa týkal teraz už bývalého prezidenta Moshe Katsava. Ten od roku 2006 čelil obvineniam zo znásilnenia a vynucovania si sexuálneho styku na svojich podriadených a v súvislosti s tým taktiež zo zneužitia moci a marenia vyšetrovania. 23. Januára 2007 vydala kancelária zástupcu generálneho prokurátora prehlásenie, že má dostatok dôkazov, aby ho mohla obžalovať a generálny prokurátor odporučil toto obžalovanie podať. 29. júna po dohode s prokuratúrou Katsav rezignoval výmenou za to, že nebude obžalovaný zo znásilnenia. Menachem Begin 1973 – 1982 Jicchak Šamir 1983 – 1992 Benjamin Netanjahu 1993 – 1999 Ari’el Šaron 1999 – 2005 Benjamin Netanjahu 2005 – súčasnosť Súčasíý členovia Knessetu 1. Benjamin Netanyahu 2. Silvan Shalom 3. Moshe Kahlon 4. Gilad Erdan 5. Gideon Sa´ar 6. Michael Eitan 7. Reeuven Rivlin 8. Dan Naveh 9. Yuval Shteinitz 10. Limor Livnat 11. Yisrael Katz 12. Haim Katz '''Ostatný prominentní členovia strany' David Levy Menachem Begin, bývalý premiér Benny Begin Geula Cohen Moshe Katsav, bývalý izraelský prezident Michael Kleiner Uzi Landau Tzipi Livni, súčasná ministerka zahraničných vecí Shaul Mofaz, bývalý vrchný veliteľ Ozbrojených síl Štátu Izrael, terajší minister dopravy Ehud Olmert, bývalý primátor Jeruzalema a súčasný premiér Moshe Shamir, hudobný skladateľ Yitzhak Shamir, bývalý premiér Natan Sharansky, bývalý ruský disident Ariel Sharon, bývalý premiér a líder strany Ezer Weizman, 1.prezident Izraela