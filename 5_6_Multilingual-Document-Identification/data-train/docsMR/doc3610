Pedro Messía de la Cerda fu cavaliere della Gran Croce di Giustizia del Sovrano Militare Ordine di Malta, gentiluomo di camera del re e cavaliere comandante della Chiave d'Oro. Si arruolò in marina partecipando alla conquista della Sardegna ed alla riconquista della Sicilia. Nel 1719 prese parte a molte battaglie con gli inglesi. Effettuò il primo viaggio nelle Indie nel Cartagena e Portobelo. Nel 1726 fu promosso a tenente di fregata, e nel 1745 a capitano. Nel 1753, mentre si trovava a Cartagena de Indias a capo di una forza militare per la lotta a corsari e contrabbandieri, incontrò il viceré, José Solís Folch de Cardona, appena giunto. Nel 1755 divenne tenente generale della marina, e due anni dopo fu nominato membro del Consiglio Supremo di Guerra. Nel marzo del 1760 Messía fu nominato viceré della Nuova Granada. Giunse a Cartagena ad ottobre per assumere l'incarico. Con lui arrivò il fisico e botanico José Celestino Mutis, in seguito a capo della spedizione botanica reale che studiò flora e fauna della colonia. Messía andò a Bogotá alla fine di febbraio del 1761, e qui fu ricevuto con due cerimonie. Tornò a Cartagena nel settembre del 1762, dopo aver saputo dell'embargo britannico a L'Avana. Da qui si spostò di nuovo nella capitale nel 1763. Su istruzioni della corona spagnola, impose una tassa sul tabacco. Si impegnò anche per stimolare la produzione mineraria della colonia. Durante il suo mandato fu creata una fabbrica di polvere da sparo nella capitale, ed una di salnitro a Tunja. Organizzò la tesoreria, rinforzando le fortificazioni di Cartagena, e promuovendo le opere pubbliche, come la strada da Bogotá a Caracas. Sostenne l'educazione di alto livello ed istituì il monopolio postale. Aumentò anche la tassa sull'aguardiente. Questo, nel maggio del 1765, portò ad una rivolta a Quito. Messía sostenne le missioni, anche se senza grandi risultati. Iniziò la costruzione della cattedrale di Santa Marta. La prima pietra fu posata l'8 dicembre 1766. Nel Río de la Hacha, bruciarono i villaggi spagnoli, compresa la chiesa e due cittadini che vi avevano cercato rifugio. Inoltre catturarono il prete. Gli spagnoli organizzarono subito una spedizione da El Rincón per catturare gli indiani. Alla testa di questi uomini c'era José Antonio de Sierra, il meticcio che aveva guidato anche il gruppo che aveva catturato i 22 indigeni. I Guajiros lo riconobbero, ed obbligarono il suo gruppo a rifugiarsi nella casa del curato, a cui furono appiccate le fiamme dagli indiani. Sierra ed otto dei suoi uomini rimasero uccisi. Alcuni spagnoli si rifugiarono nel Río de la Hacha e mandarono messaggi urgenti a Maracaibo, Valle de Upar, Santa Marta e Cartagena. Cartagena mandò 100 uomini. I ribelli non erano uniti tra loro. I parenti di Sierra che si trovavano tra gli indiani presero le armi contro i ribelli per vendicarne la morte. A La Soledad fu combattuto uno scontro tra le due frazioni. Questo, e l'arrivo di rinforzi spagnoli, provocò lo scemare della rivolta, ma non prima che i Guajiro avessero riconquistato molto territorio. Nel 1771 il re accettò la sua richiesta di tornare in Spagna, ma solo dopo l'arrivo del successore, Manuel de Guirior. Il 14 settembre 1772 partì per Cartagena, ed il mese successivo lasciò ufficialmente l'incarico a Guirior. Visse altri dieci anni in Spagna, morendo nel 1783.