Hotel New Hampshire er skrevet af John Irving og stammer fra 1981. Win og Mary er begge unge teenagere beboende i byen Dairy, Maine, da de tilfældigvis støder sammen under et sommerarbejde på Hotel New Hampshire. Her møder de bl.a. den mystiske østrigske magiker Freud, som på mange måder kommer til at symbolisere deres sommer, der er fyldt med magi, kærlighed og eventyr. Da sommeren lakker mod enden bliver Win og Mary forlovet og sammen tager de en spontan beslutning om at købe Freuds bjørn. Således træder Win i fodsporene af Freud og turnerer de amerikanske stater tynd i bestræbelserne på at få råd til sine studier på Harvard University. Dette lykkedes faktisk også efter en del besvær. Og mens Win uddanner sig, begynder Mary på at udbygge familien og opdrage dem. Mens Mary kæmper med at passe på disse excentriske personligheder, begynder Win at resignere på Harvard University og må efter pres fra familien flytte tilbage til Dairy, hvor han får arbejde som skolelærer. Dette tilfredsstiller dog ikke Win og han dagdrømmer om en anden og bedre tilværelse. Denne mulighed åbner sig for øjnene af ham, da han sammen med sin kone en aften slår et smut forbi en gammel, nedlukket pigeskole. Der er sommer i luften og Win puster liv i de gamle minder fra sommeren, hvor Mary og ham selv mødte hinanden på Hotel New Hamshire. Brødstykker af minder og muligheder bliver lagt sammen. Ren utopi og en uhørt tro på et ikkeeksiterende kundegrundlag går hånd i hånd og i en nærmest uhørt, naiv tilgang til tingene, slår Berry-familien dørene op til Hotel New Hampshire. De skyhøje forventninger bliver erstattet af det diametral modsatte, da hverken forretningen eller familien løber særlig godt rundt. Fanny løber ind i en massevoldlægt foretaget af egnes bedste football-spillere. Blandt disse slyngler er Fannys store forelskelse, quarterbacken Chipe Dove. Heldigvis for Fanny kommer det sorte football-medlem Junior Jack hende til undsætning. Dette bliver samtidig starten på et livslang venskab, der senere i bogen udvikler sig til et forhold mellem de to. Hvis Fannys førstegangsoplevelse med sex kan betegnes som traumatiserende, må Johns første gang middelst talt betegnes som chokerende. John får nemlig gaflen under den noget ældre Ronda Ray, som er hotellets rengøringsdame. Dette er dog kun et overfladisk forhold, hvor John til sidst får en smule moralske skrupler, da han opdager at Ronda Ray kræver drikkepenge for sine tjenesteydelser. Granksningen af et af de evigtakutelle teenagerproblem fylder meget - også senere i bogen, hvor emner som prostitution og incest kommer på banen. Gennem det gamle samtaleanlæg, der ikke blev pillet ned efter moderniseringen, hører John og Fanny alt hvad der foregår på hotellet. De bliver således ajourført med gamle Iowa Bobs mange armbøjning, den gamle koks snorken, den larmende stilhed på Randa Rays værelse og Franks forsøg på at udstoppe deres gamle hund. Netop Franks fascination af udstoppelse, grænsende til en fetich, spreder sig efterhånden en råden lugt gennem korridorene, og skræmmer de, allerede i forvejen skræmte, gæster endnu længere væk. Da Win en dag modtager et brev fra Freud med tilbud om at bestyrer et hotel med en ny "smart" bjørn i Wien, tøver han ikke med at træffe den noget impulsive og drastiske beslutning. Familien skal rive rødderne op og flytte til Østrig. Dette eventyr starter dog som noget af et mareridt, da moren og Egg omkommer i flyet på vejen derover. I bedste american-dream-stil flytter familien tilbage til USA, hvor de slår sig ned i New York. Men som i resten af historien bliver man som læser ikke spist af med en gættelig afslutning. Således bliver Fanny en succesfuld skuespiller og gift med, den nu uddannede advokat, Junior Jones. Lily begår "litterrært" og regulært selvmord. John køber det orignale, nedlukkede, Hotel New Hampshire i Maine og finder lykken sammen med Susie, som har startet et krisecenter fra kvinder. Frank bliver Frannys agent og kommer højt på strå i Hollywood. Og Win får lov til at fortsætte sine dagdrømme om fyldte værelser på de tomme korridorer på Hotel New Hampshire. Bogen blev i 1984 filmatiseret, instrueret af Tony Richardson. I filmen spiller bl.a. Joodie Foster, Rob Lowe og Beau Bridges. En meget ung Seth Green spiller Egg.