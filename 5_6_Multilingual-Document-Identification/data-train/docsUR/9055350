Klaipėdos Stasio Šimkaus konservatorija - muzikos mokykla, įsikūrusi Klaipėdos centre. 1924 m. įkuriamas orkestro skyrius, suformuojamas Klaipėdos muzikos mokyklos simfoninis orkestras. 1925 m. sausio 1 d. mokykla suvalstybinama. 1925 gegužės 25 d. Klaipėdos Šaulių namų salėje įvyksta pirmasis KMM orkestro koncertas. 1927 m. dėl sunkių finansinių mokyklos problemų S. Šimkus atsistatydina ir išvyksta į JAV, mokyklai ima vadovauti Juozas Žilevičius. 1927 m. konservatorijoje įsteigtame pedagoginiame skyriuje imami ruošti muzikos mokytojai. 1928 m. S. Šimkus tęsia vadovavimą mokyklai. Išleistas pirmasis laikraščio „Muzikos atžalos“ numeris. 1930 m. rugsėjo 1 d. švietimo ministerijos įsakymu mokykla uždaroma. 1930 veiklą tęsia privati Igno Prielgausko vadovaujama muzikos mokykla. 1937 mokyklos vairą perima Juozas Karosas. 1939 mokymo įstaiga perkeliama į Šiaulius. 1948 prie mokyklos atidaroma septynmetė vaikų muzikos mokykla. 1951 atidaromas bendrojo lavinimo skyrius. 1952 veiklą pradeda liaudies instrumentų skyrius. 1959 mokykla pavadinama muzikos technikumu. 1960 mokymo įstaiga sugrįžta į senuosius rūmus. 1961 vaikų muzikos mokykla pradeda savarankišką veiklą 1963 įsteigiamas muzikos teorijos skyrius. 1966 mokyklai vadovauti ima Jonas Kasnauskas, įkuriamas metodikos kabinetas. 1967 mokyklai suteikiamas Stasio Šimkaus vardas. 1969 mokyklą imama vadinti aukštesniąja muzikos mokykla. 1975 prie mokyklos pradeda veikti vaikų muzikinio auklėjimo studija. 1977 veiklą pradeda liaudies instrumentų ansamblis. 1983 išleistas "Muzikos atžalų" numeris, skirtas mokyklos įkūrimo 60-ečiui. 1987 S. Šimkaus 100-osioms gimimo metinėms atidengiamas V. Skirgailaitės sukurtas kompozitoriaus biustas. 1987 S. Šimkaus 100-osioms gimimo metinėms išleidžiamas mokyklos sienlaikraštis „Muzikos atžalos“. 1989 mokyklą aplanko JAV gyvenantis S. Šimkaus sūnūs - Algis ir Nerius. 1991 likviduojamas muzikos teorijos skyrius. 1992 mokyklos direktore paskiriama Biruta Vaišienė. 1993 išleistas „Muzikos atžalų“ numeris, skirtas konservatorijos 70-ečiui. 1993 mokyklai suteiktas konservatorijos vardas. 1996 įteikti pirmieji brandos atestatai. 1997 jauniesiems dainininkams įteikiama operos solistės Juozės Augaitytės Fondo, įsteigto JAV po dainininkės mirties, premija. 1997 Klaipėdos Stasio Šimkaus konservatorijos mokiniai „Klaipėdos jaunųjų talentų“ koncertuose pasirodo kaip solistai su Mažosios Lietuvos simfoniniu orkestru. 1997 pradedami teikti brandos atestatai. 1998 vėl pradedamas leisti konservatorijos laikraštis „Muzikos atžalos“ 2001 atidaryta kompiuterizuota skaitykla. 2001 įrengiamas informatikos kabinetas. 2002 konservatorijos mokiniai ir mokytojai dalyvauja Tarptautiniuose konkursuose – festivaliuose „muzika be sienų‘, Druskininkuose, pelnydami Grand Prix, I bei kitas prizines vietas. 2002 pučiamųjų orkestras dalyvauja Pietų Prancūzijos Valre‘as mieste įvykusiame Gėlių festivalyje. 2004 Klaipėdos Stasio Šimkaus konservatorijos pedagogai dalyvauja Baltijos šalių muzikos mokytojų festivalio koncertuose Latvijoje. 2004 pradėti rengti Klaipėdos krašto Kazimiero Biliūno tautinių muzikos instrumentų ansamblių ir orkestrų festivaliai – konkursai. 2004 pradėti rengti Romualdo Žaldoko atminimui skirti Klaipėdos miesto ir apskrities styginių instrumentų konkursai – seminarai. 2005 konservatorijos direktore paskiriama Loreta Jonavičienė. 2005 mokinių ir absolventų kvintetas – XI Tarptautinio akordeonistų konkurso „Gitta di Montese“ Italijoje laureatas. 2005 mokinių pianistų duetas koncertavo Vokietijoje su jaunaisiais atlikėjais iš Amerikos, Vengrijos, Vokietijos. 2005 tarptautiniame pianistų ir kamerinių ansamblių festivalyje, skirtame M. K. Čiurlionio 130-osioms gimimo metinėms Druskininkuose „Muzika be sienų“ laimėtas Grand Prix bei I ir II vietos. 2006 įsteigta vaikų muzikos studija. 2006 Klaipėdos Stasio Šimkaus konservatorijos steigėju tapo Klaipėdos apskrities viršininko administracija. Nelė Gricienė „Klaipėdos Stasio Šimkaus Konservatorija“, 2003 m.