Климатът е характерен с прохладно лято, мека зима и обилни снеговалежи. Топлият беломорски вятър, предимно иглолистната гора и местоположението на града го правят уникално кътче в сърцето на Родопите. Разцвета на Ракитово е през 1935 година когато е най-големия туристически център в района. Но след отклоняването на влаковата линия Септември-Добринище запада.В момента тече процедура по възстановяването на тази историческа част от нашата история.Очаква се Ракитово отново да привлича туристи. През 1963 г. Ракитово е обявено за планински климатичен курорт, през 1964 г. — за селище от градски тип, а през 1969 г. — за град. През 1977 г. става общински център. В гр. Костандово празникът на църквата “Св. Константин и Елена” – 21 май е превърнат в празник на града. Наред с  традиционните фолклорни изяви на местния ансамбъл за автентичен фолклор и гостуващите състави от региона , се провеждат и  спортни състезания и детски програми. В началото на месец август на Илинден / по стар стил/ се прожежда международен фолклорен фестивал в с.Дорково.През 1999 с подкрепата и съдействието на фондация “Пътеки” – официален представител на България в ЦИОФФ /Международен съвет на организациите на фестивали за фолклор и традиционни изкуства / - фестивалът прераства в международен. Освен много групи от различни региони на страната в него взеха участие фолклорни ансамбли от Гърция , Полша , Молдова , Македония и Сърбия. Последната събота от месец август – традиционен горски бал в местността “Парка” над Ракитово. Този празник датира от началото на века и е свързан с почитта и уважението на местното население към ракитовската гора. Провежда се и конкурс за избиране на царица на гората. Популярно е и ястието „гювеч“, приготвяно от зеленчуци и месо. Глиненият съд, в който се приготвя, също се нарича „гювеч“.