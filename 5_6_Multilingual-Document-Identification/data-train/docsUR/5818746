Mali istarski kratkodlaki gonič stara je pseća pasmina. Spada u lovačke pse goniče. Vremenom su se u Hrvatskoj za ovaj laki tip počeli osim kinologa proučavati i veterinari, tako da se znanstveno obrazložilo sitniju građu malog istarskog kratkodlakog goniča. 1953. je na međunarodnoj izložbi u Opatiji prvi put prikazan ovaj tip goniča. Kinološkog saveza Jugoslavije utemeljio Saveznu komisiju za autohtone pse na prijedlog hrvatskog kinologa Ratimira Orbana. Ista je 13. kolovoza 1955. donijela odluku, u kojoj je među ostalim stajalo da Kinološki savez Hrvatske mora izraditi standard i za "laki tip" istarskog kratkodlakog goniča. Komisija je iduće godine ukinuta, no Stručni savjet KSJ se ponašao u skladu s odlukom te komisije, tako da je na sastanku 6. srpnja 1957. odlučio da se sastavi standard za ovu pasminu te da ga se KSJ radi registriranja kod FCI-a, a da se do tada se sve ocijenjene male istarske kratkodlake goniče upisuje u privremeni registar pasa kojeg vodi KUH. Novo KSJ-ovo priznanje ova pasmina je dobila na Plenumu 12. listopada 1958., kad je isti odlučio o novoj dolnjoj granici za istarske goniče, koju se pomaklo na dolje. KUH-ov povjerenik Ratimir Orban je zahtijevao da se ne govori o istoj pasmini, nego o dvjema, i da se istarski kratkodlaki goniči visine 40-46 cm odvojeno pare od velikog tipa. KSJ-ov stručni savjet je zasjedao na sjednici 1. travnja 1960. i zaključak je bio usvojiti banjolučke odluke, Rohrov standard i KSH-ovu odluku. No, već idućeg dana, 2. travnja 1960. je na Plenumu KSJ-a ta odluka srušena, temeljem prijedloga slovenskih kinologa, da se istarski kratkodlaki gonič ne moze upisati u rodovnu knjigu ako mu je visina grebena ispod 46 cm. Iduće godine, 4. ožujka 1961. dr Ratimir Orban na sastanku Stručnog savjeta KSJ u Beogradu ustraje da se preispita lanjska odluka. Stručni savjet KSJ je zaključio oformiti tročlani odbor kojeg bi sačinjavali sudci iz Kinološkog saveza Hrvatske. Isti bi obavili preglede te pasmine, a promatrači bi bili povjerenici iz Kluba goniča iz Slovenije te delegat KSJ. Do tog pregleda nije nikad došlo. Na porečkom Simpoziju za historiju zdravstvene kulture Jugoslavije 1976. godine je Ratimir Orban održao predavanje o izumrlim i današnjim istarskim autohtonim pasminama, a među njima i o malom istarskog kratkodlakog goniča. Pasmina je i danas raširena u Hrvatskoj, najviše na sjevernohrvatskim otocima, posebice Krku. Tjelesno mu je vrlo sličan, po boji i glatkoći dlake, no nižeg je rasta i nježnije građe. Zemljopisno ga najviše ima po hrvatskim otocima. Smatra se da najviše malih istarskih kratkodlakih goniča ima na Krku.