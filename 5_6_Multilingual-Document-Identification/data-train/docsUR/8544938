Неготино е град во Македонија, сместен во средното Повардарие, од двете страни на реката Тиквешката Котлина. Климата и почвата се идеални за одгледување на грозје и за винарска индустрија. Од Скопје Неготино е оддалечено 100 км, а најблизок град е Кавадарци кој е оддалечен 10 километри. Името Неготино е словенизирано име на античката населба Антигонеа која што во 3 век п.н.е. ја формирал македонскиот владетел Антигон Гонат. Денес на територијата на општина Неготино постојат огромен број на археолошки локалитети. Денешниот град Неготино е формиран во доцниот среден век како занаетчиска населба. Позната градба од отоманскиот период подигната во Саат кула”, а биле изградени и џамија и безистен. Како ден на Општината се празнува 8 ноември, Ден на ослободувањето на Неготино од фашистичките окупатори во 1944 година. Неготино својот најголем подем го постигнува во втората половина на 20 век кога прераснува во модерна градска населба со развиена инфраструктура. Земјоделското производство претставува главна стопанска дејност во општина Неготино. Општина Неготино има годишно производство од 20 – 25 милиони килограми грозје. Од индустриските култури застапени се тутунот, афионот, градинарските култури и житариците. Во Неготино е лоцирана и втората по големина винарска визба во Македонија, „Повардарие“. Во поново време се забележува отворањето на приватни винарии и винарски визби како „Бовин“, „Фонко“, „Дудин“ и други кои извезуваат вина и на странските пазари. Во непосредна близина на градот се наоѓа термoцентралата „ТЕЦ Неготино“.