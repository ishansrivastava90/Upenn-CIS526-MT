El nom de "serpentina" li ve donat per la seva utilització contra el verí de les serps a més de la seva semblança física de l'estructura de les seves rels amb el cos d'una serp. Leonhard Rauwolf és el descobridor a qui es deu el seu nom. La tija és herbàcia i té una ramificació monopòdica ja que la tija principal creix indefinidament per l'acció d'una única gemma apical que resta funcional any rere any. El fruit és una drupa ovoide que mesura de 5 a 6 mm de diàmetre, es troba agrupada per parells i soldada a la base. És de color negre violaci quan madura i conté usualment una sola llavor. La droga vegetal o part utilitzada de Rauwolfia serpentina és l'arrel la qual conté més del 90% dels alcaloides totals. Rauwolfia serpentina es caracteritza per tenir una gran quantitat de principis actius, la majoria alcaloides indòlics de gust amarg, on el més important i utilitzat en medicina és la reserpina però també n'hi ha d'altres com rescinamina, reserpinina, serpentina, serpentinina, sarpagina, raubasina, yohimbina, ajmalina, ajmalinina, ajmalicina, isoajmalina, neoajmalina, rauwolfinina, rauhimbina, thebaina i papaverina. La reserpina és un alcaloide derivat del triptòfan, més concretament un alcaloide indòlic del tipus indol-monoterpènic. El percentatge de l'alcaloide reserpina que es pugui trobar en la planta depèn principalment del lloc geogràfic on estigui la planta i de la temporada de collita. Per exemple, s'ha vist que les mostres d'Assam tenen un percentatge major d'alcaloides que en altres parts de l'Índia i també que el mes de desembre és el més idoni per fer una recol·lecció de la planta amb el màxim nombre d'alcaloides. Està contraindicat per a pacients amb depressións, úlceraes, feocromocitoma, embaràs, lactància, arítmies cardíaques, infart de miocardi, greus lesions cardíaques, bronquitis i asma. Les dosis recomanades per via oral són entre 0'002 i 0'02 mg/kg de massa corporal i per via endovenosa són 0'07 mg/kg de massa corporal. A dosis altes pot causar envermelliment facial, injecció de conjuntives, insomni, bradicàrdia, a vegades parkinsonisme, etc. La reserpina a dosis altes pot causar mareigs, pèrdua de la gana, diarreaes, malestar estomacal, vòmits, congestió nasal, maldecaps, sensació de sequedat a la boca, disminució de la capacitat sexual, depressió, malsons, desmais, freqüència cardíaca lenta, dolor al tòrax, inflamació als turmells o peus. Amb aquesta planta, ens trobem dins del 0.5% de les plantes estudiades exhaustivament de les quals ha estat descobert recentment el seu ús farmacològic. Així ho van demostrar a través d'una llegenda que explica la història d'un home que al segle XVIII va empassar-se les arrels de Rauvòlfia i va curar-se de la seva bogeria. El 1931, després d'una sèrie d'investigacions sobre aquesta espècie, es va publicar al diari "Indian Medical Record" que baixava dràsticament la pressió sanguínia, cosa que igualment va ser ignorat pels científics occidentals. El descobriment d'aquesta arrel i del seu alcaloide principal, la reserpina, va constituir l'inici de tota una era per a la neuropsicofarmacologia als anys cinquanta. Quan encara no estaven del tot clares les propietats d'aquest nou descobriment a la indústria farmacèutica, es va començar a administrar en dones a l'hora del part ja que es creia que promovia la contracció uterina i ajudava en l'expulsió del fetus. Més tard, es van anant descobrint noves propietats de la rauvòlfia com ara la seva utilització per al tractament de la disenteria i altres afeccions doloroses de canal intestinal. A més, els hindús l'han utilitzada durant segles com a antídot per a les picadures de rèptils com serps verinoses. Després de tots aquests descobriments, finalment es va acabar de descobrir la seva farmacologia que encara s'utilitza avui dia i es va estendre per la resta del món a nivell comercial. Els metges van començar a obtenir i subministrar les seves arrels que obtenien de les collites de la mercaderia que realitzaven amb regularitat als boscos. També però, les seves arrels van començar a ser venudes per curanderos en fires de poble i basars a les voranes de les carreteres. La seva demanda es va estendre a tots el indrets de la Terra de manera tant ràpidament que les reserves salvatges del planeta es van veure explotades i amenaçades per la sobreexplotació i com a conseqüència de les gran exportacions produïdes, el govern de l'Índia va rebre nombrosos embargaments. Després d'aquests problemes de sobreexplotació, es va començar a augmentar el seu cultiu a gran escala. El seu hàbitat és originari de l'Índia, Sri Lanka i Indonèsia. Es cultiva intensament a Àsia, Àfrica y Amèrica central per a satisfer les comandes del mercat. El millor moment per la llaurada és a mitjans del mes de maig. Cal regar-se immediatament després de llaurar i posteriorment en la forma i moment en què faci falta. La germinació és gradual i el creixement de les plantes és lent. Els sòls profunds de marge arenós o els de marge argilós semblen ser els més adequats per a aconseguir un bon desenvolupament de les rels. La collita de les parts soterrades es fa a l'Octubre-Novembre desprès d'un període càlid i séc. La Farmacopea Índia prescriu la seva collita cada 3-4 anys. En el seu cultiu s'obtenen rendiments interessants en arrels de plantes de 2 anys. S'arrenquen i se separen les tiges, s'aixequen les radicel.les, alguns cops es netegen i s'assequen a l'aire, per a tenir-les en aigua al 10-12 % i així tenir una bona conservació. Això sempre cal fer-ho protegint-la de la llum. La rauvòlfia és una planta que cal protegir-la d'alguns paràsits com ara alguns nematodes, heterodoxa, xampinyons, fusarium, alternària, etc. -Llibres i enciclopèdies