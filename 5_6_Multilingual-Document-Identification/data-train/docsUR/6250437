A tényeknek megfelelően bár ismerte Kádár Jánost közvetlen munkatársa sem 1945 előtt sem utána nem volt. A szovjet beavatkozás utáni restauráció során Kádár János személyes felkérésére a Belügyminisztérium állományába került. 1956–57-ben a politikai rendőrség Gyorskocsi utcai vizsgálati osztályán dolgozott, itt részt vett a Nagy Imre-per előkészítésében is. A magyar királyi csendőrséggel kapcsolatos ügyek az ÁVH I/2-c alosztályáról átkerültek a Belügyminisztérium II. főosztályának 5. alosztályához, ahol 1958-tól Hollós alezredes vezette a „háborús és népellenes cselekmények” címén folyó megtorlást. Hollós már korábban, történelmi tanulmányai során részletes belügyi kutatásokat végzett a Horthy-rendszer rendvédelmi szervezeteiről. Ezekre alapozta az 1956 utáni csendőrpereket. Kutatásai során szerzett adatokra támaszkodva számos művet adott közre a Horthy-korszak erőszakszervezeteiről, az írásokban a csendőrséget mint a nyilasokkal azonos szándékú, népellenes, fasiszta szervezetet állította be. A csendőrség régi tagjai közül többen részt vettek az 1956-os forradalomban is. Erre a tényre építette Hollós a „fasiszta irányítású, szervezett ellenforradalom” ideológiai koncepcióját. Valódi, jelentős összefüggést azonban nem sikerült megállapítania a csendőrök múltja, a világháború alatti ténykedése és az 1956-os forradalom eseményei között. Kristóf László csendőr őrmestert, aki nyomozóként részt vett Hollós harcostársának, Ságvári Endrének a letartóztatásában, és akit Ságvári ellenállva súlyosan megsebesített, 1956 után háborús bűncselekmény címén halálra ítélték. Az ítéletet első fokon dr. Mátyás Miklós hadbíró őrnagy, másodfokon dr. Ledényi Ferenc hadbíró ezredes mondta ki. A fenti bekezdés összecsúsztatja az események időrendjét és legalább három vonatkozásban tartalmilag is kétségeket ébreszt. 1. "A csendőrség a nyilasokkal azonos szándékú népellenes fasiszta szervezet." Ezt a tényt támasztja alá az Ideiglenes Nemzeti Kormány 1966/1945 M.E. számú rendelete, ugyanis Dálnoki Miklós Béla miniszterelnök vezetésével az alábbi indokkal ítélte meg és el, valamint oszlotta fel a csendőrséget. „A Magyar Királyi Csendőrség a múlt népellenes kormányait feltétlenen engedelmességgel  kiszolgálta, a magyar demokratikus mozgalmakat kíméletlen eszközökkel megsemmisíteni törekedett és a magyar parasztság és a magyar munkásság ellen megszámlálhatatlan erőszakot követett el, ezért a magyar nép egységes ítéletének végrehajtása képen, az Ideiglenes Nemzeti Kormány megállapítja a csendőrségnek, mint testületnek a felelőségét és intézményét megszünteti, szevezetét feloszlatja.” 2. "A csendőrség tagjai közül többen részt vettek az 1956-os forradalomban is." Hollós Ervin későbbi kutatásai során olyan tényeket tárt föl, melyek ezt az állítást alátámasztják. 3. Hollós belügyi és kutatói tevékenysége közötti időrend tisztásával kapcsolatban megjegyezzük, hogy Hollós Ervin 1957-től 1962-ig dolgozott a BM állományában, a Horthy-rendszer erőszakszerveiről írott könyvét 1971-ben adta ki a Kossuth Kiadó Rendőrség, csendőrség, VKF2. címen. A fenti bekezdés úgy állítja be, mintha Hollós csinálta volna a csendőrpereket. Az tény, hogy Hollós nyomozása során talált volt csendőrnyomozókat, akik hamis iratokkal, illegalitásban éltek, és az ötvenhatos eseményekben aktívan részt vettek. Ennek nyomán derítette fel a Gyorskocsi utcai vizsgálati osztály a többi, illegalitásban élő volt csendőrnyomozót, akiket bírósági eljárás alapján ítéltek el. A vizsgálati osztály a Belügyminisztériumnak a II/5-ös osztályától teljesen független szerve volt, Hollósnak oda nem volt bejárása. 1958-ban Hollós intézkedett a Tánczos Gábor és Hegedűs B. András írók börtönbe kerültek, Nagy Balázs külföldre menekült. Rosszindulatú az a beállítás, miszerint Hollós „köröztette” vagy „elítéltette” a Petőfi Kör egyes tagjait, ugyanis Hollós összegyűjtött információi az ügymenet során a vizsgálati osztályhoz kerültek át, és ennek az osztálynak, valamint a bíróságnak volt joga további eljáráshoz. 1961-től Hollós Ervint nevezték ki a Belügyminisztérium III/III-as csoportfőnökségének vezetőjévé. Hozzá kerültek a belső elhárítás és a megfigyelő ügynökhálózat feladatai. Helyettese Harangozó Szilveszter százados lett, aki Hollósnál kevésbé radikális személyiség volt. Hollós már 1960-ban kifogásolta, hogy „az intézkedések lassúak”, bár a megtorlás durvasága és a politikai büntetőügyek tömege ekkor érte el csúcspontját. A fenti „adatok” pontosításra szorulnak. Hollós 1962-ben elkerült a Belügyminisztériumból. Távozásának oka a belügy vezetőivel folytatott viták voltak. Hollós nem értett egyet a módszerekkel, valamint a nyomozás egyes kategóriákra való kiterjesztésével. Harangozó mindenben együttműködött Hollóssal, nem vele folyt a vita, hanem Németi József és Galambos József belügyminiszter-helyettessel. Továbbá megemlíthetjük, hogy forrásként használta Hollós Ervin és Lajtai Vera szerzőpáros könyveit Eörsi László. Charles Gati 2006-ban megjelent Vesztett illúziók című művében hasonló következtetésekre jut, mikor kijelenti, Nagy Imre hibás volt többek között a Köztársaság téri vérengzésért. Annak ellenére, hogy a székházból Mező Imre is telefonált Nagynak, ő nem intézkedett. A fenti bekezdés kijelentései pontosításra szorulnak. Irvinget nem magyar részről kérték föl, hanem ő maga jelentkezett az MSZMP-nél, hogy könyvet szeretne ötvenhatról írni. Ebben az időben még nem voltak ismeretesek holokauszt-tagadó nézetei. A párt megkérte Hollóst, hogy beszéljen a történésszel. Egyszer találkoztak Hollós akkori munkahelyén, a Budapesti Műszaki Egyetemen egy tolmács és egy munkatársa társaságában. Hollósnak akkor már régen nem volt joga belügyi anyagokat zároltatni vagy azok titkosságát föloldatni, sőt ilyen anyagok nem is álltak rendelkezésére. Hollós azért sem kívánt Irvinggel többet találkozni, mert az angol szerzőt a témában fölkészületlennek találta.