O aspecto corporal das esponxas é moi variado aínda que a forma máis sinxela e característica é a dun "saco" cunha abertura eferente e grande na parte superior, o ósculo, que é por onde sae a auga, e moitos poros aferentes ou ostiolos máis ou menos pequenos e nas paredes, que é por onde entra a auga. Os ostiolos e os ósculos están unidos por un sitema de condutos e cavidades que é dunha complexidade diferente nas distintas especies. Son as esponxas máis sinxelas,e teñen unha estrutura en forma de saco con un único ósculo grande e que está formada na superficie por unha epiderme de pinacocitos entre as que xurden unhas células tubulares chamadas porocitos. Os coanocitos cubren a cavidade interna ou Espongocele, e un tipo de amebocitos chamados calcoblastos segregan espículas que proporcionan o soporte esquelético o tubo do ascon. As espículas poden ser monoaxonas ou triaxonas trirradiadas. É o seguinte nivel de complexidade estrutural, onde a parede do corpo é máis grosa e complexa que no tipo ascon e o espongocele está tapizado de pinacocitos. Os coanocitos están nunha serie de condutos de coanocitos dispostos radialmente. A esponxa ten forma de vasilla, cun ósculo terminal protexido por unha franxa de espículas monoaxonas que o rodean. En canto á filoxenia do filo, nun principio, unha característica diagnóstica dos poríferos era a presenza de espículas. Por iso, certos grupos fósiles con organización de esponxa actual foron colocados fora do filo Porifera. En particular, grupos con esqueleto calcáreo sólido como Arqueociatos, Caetétidos, Esfinctozoos, Estromatoporoides e Receptacúlidos son problemáticos. O descubrimiento dunhas quince especies vivintes con esqueleto calcáreo sólido, ten axudado moito a comprender a filoxenia dos poríferos. Estas especies posúen formas diversas e deberían clasificarse cos Caetétidos, Esfinctozoos e Estromatoporoides si se atoparan como fósiles. Non obstante, có estudio do material vivo, as características histolóxicas, citolóxicas e larvarias amosan claramente que esas quince especies poden situarse entre as esponxas Calcispongiae ou entre as Demosponxas. Polo tanto, as formas fósiles correspondentes, moi abundantes, tamén encaixarían nunha destas dúas clases. Está amplamente aceptado entre os especialistas que as Calcáreas e as Demosponxas están máis estreitamente relacionadas entre sí que coas Hexactinélidas. Có descubrimento das quince formas vivintes antes mencionadas, foi creada una cuarta clase, as Esclerosponxas. Non obstante, trátase dun grupo polifilético que debería ser abandonado, segundo Chombard, et al. Os Arqueociatos representan un caso especial. Non existen representantes vivos, aínda que a súa organización pode referirse á das actuais esponxas. O análise filoxenético realizado por Reitner & Mehl os coloca como grupo irmán das Demosponxas. Polo tanto, os Arqueociatos perderían a súa categoría de filo e pasarían a ser una clase dentro das esponxas.