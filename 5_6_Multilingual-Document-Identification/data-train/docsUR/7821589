Slogannya ialah Permata Selatan.RTM Johor Bahru pada mulanya merupakan sebuah stesen siaran tempatan tetapi telah dinaik taraf kepada stesen siaran daerah kawasan selatan apabila Ibu Perjabat Penyiaran Kawasan Selatan dipindahkan ke Johor Bahru dari  Melaka pada tahun 1971. Pada tahun 1976 siaran daerah kawasan selatan bermula jam 3 petang hingga 7.15 malam dan dipancarkan melalui gelombang AM hingga ke Melaka. Bagi pendengar radio di Melaka selepas jam 5.00 petang siaran tempatan Melaka mula ke udara dan berselang-seli dengan siaran daerah mengikut jadual siaran setiap hari. Pada tahun 1986 Stesen Pemancar FM Mono yang terletak di Gunung Ledang telah mula beroperasi menyebabkan siaran tempatan Melaka dapat didengar dengan jelas ke Johor seperti Muar, Segamat, Batu Pahat, Kluang, Kota Tinggi dan utara daerah Johor Bahru dan beberapa kawasan daerah Pontian. Sehubungan dengan ini ramai pendengar di Johor lebih suka mendengar Rangkaian Nasional melalu pemancar FM 93.6 Mhz kerana siarannya lebih jelas dan tepat. Ekoran itu siaran tempatan Johor kurang didengari melainkan pendengar Johor yang tidak dapat menerima siaran FM Mono itu.Untuk memulangkan kembali kesetiaan penduduk Johor supaya mendengar siaran dari Johor Bahru itu maka Rangkaian Biru menjadi mangsa. Rangkaian Biru yang dipancarkan melalui 97.4Mhz yang kawasan liputannya untuk Negeri Melaka dan Johor Utara itu dipotong siarannya mulai jam 7 pagi hingga 9 pagi dan 3.30 ptg hingga 7.45 malam bagi membolehkan siaran tempatan Johor masuk dan kembalikan semula siaran tempatan itu. Mulai dari itu stesen RTM Melaka juga telah bersaing dengan RTM Johor bagi menarik pendengar mereka. Menurut sumber  lebih 70 peratus pendengar di kawasan Johor Utara  memilih siaran tempatan stesen Melaka kerana kandungan rancangannya  lebih dekat dengan penduduk di utara Johor terutamanya daerah Muar malah DJ RTM Melaka lebih diminati.Apatah lagi program=-rogram yang melibatkan panggilan telefon lebih murah menghubungi stesen RTM Melaka berbanding RTM Johor Bahru. Sementara itu Rangkaian Biru menjadi mangsa pemotongan para pendengar di Melaka masih boleh mendengar siaran itu melalu AM 1161 khz dalam masa pemotongan itu. Ramai pendengar  melahirkan rasa tidak puas hati tetapi tidak diendahkan dan hanya beralasan  itu hanya sementara sahaja.apabila siaran daerah dihentikan mulai tahun 1992 dan hanya siaran tempatan negeri sahaja maka satu stesen pemancar bagisiaran tempatan Johor dpasang di Gunung Ledang dan dengan itu siaran Rangkaian Biru itu dikembalikan sepenuhnya siaran ke 97.4Mhz. Hari ini siaran Johor FM tidak dapat bersaing dengan Melaka FM kerana siaranya sudah tidak jelas di Melaka kerana siaran Suria FM pemancar Kuala Lumpur menggunakan gelombang yang sama dengan Johor FM iaiatu 105.3 Mhz menyebabkan siaran Johor FM bercampur baur dengan ini tamatlah riwayat Johor FM di Melaka dan kawasan yang berhampiran. Walau bagaimanapun Melaka FM tetap menjadi saingan bagi pendengar Johor Khususnya di daerah Muar,Segamat ,Batu Pahat dan sebahagian daerah Kluang.