Iasziosz arra vágyott, hogy fia szülessen, így nagyot csalódott, amikor Atalanté világra jött. Mérgében kitette egy dombra. A kisdedet Artemisz istennő megszánta és táplálására egy anyamedvét küldött. A csecsemőt aztán megtalálta egy vadászcsoport, akik magukkal vitték és felnevelték. Így Atalanté igen jártas lett a vadászatban, és nőtársainál sokkal erősebb és gyorsabb volt. Ezért aztán nem csoda, ha gyakran vállalkozott férfias feladatok végrehajtására vagy ilyen versenyekben való részvételre. Így utazott el Meleagroszt győzte meg, és végül csatlakozhatott. A vadászat alatt két kentaur megpróbálta elrabolni Atalantét, ám Hüleiosz és Rhaiekosz kentaurok elszámolták magukat Atalanta erejével, és a nagyerejű nő megölte őket. A  vadászat tovább folytatódott és a vadkant először Atalanta találta el, amiért Meleagrosz neki adta a vadkan bőrét. Ezt Meleagrosz nagybátyjai kifogásolták, és azon a véleményen voltak, hogy egy nőnek ilyen ajándékot nem szabad adni, de Meleagrosz a vitában megölte nagybátyjait. Amikor erről tudomást szerzett Meleagrosz anyja, egy elátkozott farönköt dobott a tűzre, amely kioltja fia életét, mire hamuvá porlik. Atalanté nagy vadászati sikeréről tudomást szerzett apja, Iasziosz is, aki visszafogadta leányát, és így kibékültek. Atalantét mint árkádiai hercegnőt apja ki akarta házasítani, ám egy jós figyelmeztette a királyi családot, hogy az számukra végzetes lesz, ha Atalanté férjhez  megy. Így a hercegnő kitalálta, hogy csak ahhoz megy feleségül, aki le tudja győzni őt futásban. Mivel az egész görög világban nem volt olyan ember, aki gyorsabb lett volna Atalanténél, ez jó ötletnek tűnt arra, hogy távol tartsa a kérőket, hiszen a veszteseket Atalanté megölhette. Történt egyszer, hogy Hippomenész vagy mások szerint Melanión el akarta venni a szépséges hercegnőt, de tudta nagyon jól, hogy nem győzné le Atalantét futásban. Így Aphrodité segítségét kérte, aki adott neki három aranyalmát, hogy amikor Atalanté megelőzi őt, akkor csak gurítsa őket a hercegnő elé, és ő meg fog állni kíváncsi természete miatt és össze fogja gyűjteni az almákat. És ez idő alatt előnyre tehet szert. Így történt, hogy Melanión legyőzte Atalantét. Esküvőjük után Zeusz templomában jártak, ahol buja vágy tört rájuk, és egymáséi lettek. Erre a főisten rettenetesen megharagudott és mindkettőjüket oroszlánná változtatta. Még ezelőtt az átváltozás előtt Melanióntól született egy fia, Parthenopeiosz, aki részt vett a heten Théba ellen elnevezésű hadjáratban.