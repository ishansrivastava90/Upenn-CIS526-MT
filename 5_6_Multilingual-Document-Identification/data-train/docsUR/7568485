Многу луѓе со делумно нарушување на видот или дислексија ќе имаат потреба да ги променат боите на текстот или позадината за да може полесно да читаат. Корисниците со дислексија или ADHD ќе имаат потреба да ги запрат подвижните слики на екранот оти им го нарушуваат вниманието. Луѓе со ADHD може да бидат збунети или одвратени од веб-места кои се богати со врски оти може да имаат потешкотии со тоа што пред нив се поставени премногу опции. На пример, линковите кои може да се активираат само со кликнување на глувчето не може да ги користат луѓе кои ја користат само тастатурата или читач на екранот за интеракција со компјутерот. Информациите обезбедени само во аудио-формат се непристапни за глуви лица, а информациите обезбедени само во графички формати се непристапни за слепи лица. Дизајнирањето на веб-места во согласност со принципите на веб-пристапност е неопходно за да се обезбеди пристап за сите корисници. Софтверот кој може автоматски да преведе содржини од еден природен јазик во друг се нарекува софтвер за машински превод. Пример за ваква апликација е Бабел фиш на Алта виста, веб-места кој може да преведе делови текст или цели веб-страници од и на англиски и најважните европски јазици. Во општ случај, ваквите преводи се несовршени. Подобри резултати се добиваат со комерцијални софтверски пакети кои се купуваат и инсталираат директно на компјутерот на корисникот. Арно ама, за ваквите технологии да бидат целосно ефективни при разгледувањето на вебот, од клучна важност е самите веб-места да се дизајнирани пристапно. Како крајна цел на напорите за пристапност на содржините е универзалната пристапност, со која сите содржини од вебот би се направиле пристапни за сите луѓе, преку уреди-кориснички агенти. Сè поголем број земји имаат воведено законски решенија кои или директно се однесуваат на потребата веб-местата и другите форми на комуникација да бидат пристапни за луѓе со посебни потеби, или се однесуваат на поопштите побарувања против дискриминацијата на луѓето со посебни потреби. Сè поголем број организации, компании и консултантски куќи нудат услуги на ревизија на пристапноста на веб-места. Овие ревизии се еден вид тестирање на системи преку кој се откриваат проблемите со пристапноста кои се присутни на дадено веб-место и нудат совети и насоки за чекорите кои треба да се преземат за да се исправат тие проблеми. Во идеален случај, за анализа на пристапноста на едно веб-место треба да се користи комбинација на сите три методи.