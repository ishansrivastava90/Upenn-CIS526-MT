1970'ler ve 1980'lerin ortasına kadar takım son derece kötü bir dönem geçirdi. Bu dönemdeki en büyük başarı 1975'deki grup liderliği oldu. Bu kötü dönem 1984 yılında büyük şans draftta ile Michael Jordan'ın onlara gelmesiyle takımın kaderi birden değişti. Burada belki de Jordan'ın ve Bulls'un en büyük şansı iki tarafında en uygun tercihi yapması oldu. Jordan bir sene önce Clyde Drexler'ı seçen Portland yerine tamamen takımı kendisi üzerine kuracak bir takıma gelmiş ve bu sistem de başarıya ulaşmıştı. Gerçekten de takımın yeni sahibi Jerry Reinsdorf ve Genel Menejeri Jerry Krause takımı Jordan üzerine kurmayı daha ilk sezonunda kararlaştırmışlardı. Ve Michael Jordan ilk sezonunda sayı ortalamasında 3. top çalmada ise lig 4. oldu. Uzun yıllar sonra Bulls plaf-off'a çıktı ve Jordon yılın çaylağı ödülünü kazandı. Bir sonraki sezon Bulls sezona oyun kurucu John Paxson ve forvet Charles Oakley takviyesi ile girdi. Sezonun başlarında Jordan talihsiz bir sakatlık geçirdi ve takım play-off'lara son sıradan girdi. Jordan play-off'lar öncesi takıma geri döndü. Ancak karşılarında çok başarılı bir sezon geçiren Larry Bird'lü Boston Celtics vardı. Ve hiç maç kazanamadan seriyi kaybettiler. Bu serideki ikinci maçta Michael Jordan 63 sayı atarak play-off'da bir maçta en çok sayı atan oyuncu rekorunu kırdı. Her sezon başarılarını bir adım öne taşıyan Bulls, bir sonraki sezon olan 1988/1989 sezonuna New York Knicks Charles Oakley karşılığında Bill Cartwright takası ile başladı. Draftta ise pivot Will Perdue'yu seçtiler. Bu yenilenmiş kadro ile bir önceki sezonun normal sezon başarısını yakalayamasalar da ilk konferans finallerini oynadılar ve karşılarına bir kez daha çıkan Pistons'a 6 maç sonunda kaybettiler. 1989-90 sezonunda Bulls draftta Stacey King ve B.J. Armstrong'u seçti. Jordan dördüncü kez üstüste sayı ortalaması lideri olarak kapadı. Ayrıca Scottie Pippen ilk kez All Star seçildi. Ancak takım için bu sezonun en önemli olayı baş antrenör Doug Collins'in yerine Phil Jackson'ın geçmesi oldu. Bir kez daha konferans finali oynadılar ve 7 maç sonunda yine Pistons'a kaybettiler. 1991/1992 sezonunda bu kez sezon içi maç kazanma rekorlarını 67'ye çıkardılar ve ikinci kez şampiyon oldular. Bu kez finalde karşılarında Clyde Drexler'lı kadrosuyla Portland Trail Blazers vardı ve bu güçlü rakiplerini 6 maçta geçtiler. Jordan bir kez daha normal sezon ve finaller MVP ödülünü kazanırken, 6 kez üstüste sayı kralı oldu. 1992/1993 sezonunda da gelen 3. şampiyonluk ile Bulls 1960'lardaki Celtics'den bu yana üç kez üstüste şampiyon olan ilk takım oldu. Bu 3 kez üstüste gelen şampiyonluk sonrası Lakers koçu Pat Riley three-peat terimini ortaya attı ve hatta bu terimin patentini bile aldı. Bu tarihten sonra üç kez şampiyon olan takımlar için bu terim kullanıldı. Finalde karşılarında kadrosunda Charles Barkley'i bulunduran Phoenix Suns çıktı ve 6 maç sonunda 3. şampiyonluk geldi. Jordan final serisinde maç başına sayı ortalaması rekoru kırarak MVP ödülünü kazandı. Aynı zamanda Wilt Chamberlain'den beri ilk kez 7 sezon üstüste sayı kralı olma rekorunu elde etti. Yaz aylarında Michael Jordan'dan başta Bulls taraftarları olmak tüm basketbolseverleri şok eden bir haber geldi. Jordan, babasının ölümü üzerine basketbolu bıraktığını açıkladı. Takım Pippen önderliğinde ilk kez o yıl All Star seçilen Horace Grant ve B.J. Armstrong'le yine de başarılı bir sezon geçirdi. Takıma bu sezon Hırvat oyuncu Toni Kukoc da katılmıştı. Bulls Knicks'e play-off ikinci turunda 7 maç sonunda kaybetti. 1996/1997 sezonunda bu kez 69-13 gibi yine son derece yüksek bir kazanma yüzdesiyle normal sezonu kapadı ve John Stockton ile Karl Malone önderliğinde Utah Jazz'ı geçerek 5. şampiyonluğunu kazandı. Jordan dokuzuncu kez sayı kralı olurken, Rodman üstüste rebound kralı olma sayısını 6'ya çıkardı. 1997/1998 sezonu Bulls'un ikinci kez three-peat yaparak 6 şampiyonluğunu kazandığı yıl oldu. Jordan'ın takımla ayrılacağı ve basketbolu bırakacağı konuşulan bir dönemde Utah Jazz'a karşı oyanan finalde dramatik bir şekilde Jordan'ın son saniye basketi ile Bulls NBA şampiyonu oldu. Jordan normal sezon, play-offlar ve final serisinin üçünde de MVP ödülünü 2. kez kazandı.