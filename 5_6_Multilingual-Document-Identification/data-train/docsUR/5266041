סביב 1992 פייבמנט הפכה ללהקה כל דבר, עם הצטרפותם של הבסיסט מרק אייבולד והמתופף השני בוב נסטנוביץ'. רוב השירים מאותה נקודה והלאה נכתבו בידי מלקמוס, כשקנברג תורם שיר או שניים בכל אלבום. אלבום הבכורה Slanted and Enchanted מ-1992 קיבל ביקורות משבחות כמעט למשך שנה, והפך עם הזמן לקלאסיקה של אינדי-רוק. למרות שהסגנון הקצבי של The Fall עדיין שולב בשירים, חלק גדול מהשירים הציג פן מלודי מאוד של הלהקה. האלבום הגיע למקום ה-46 ברשימת 100 האלבומים הגדולים בכל הזמנים של עיתון המוזיקה המלודי מייקר. לאחר פיטוריו מהלהקה של יאנג שנודע בהתנהגות פרועה בהופעות והגעתו של מתופף חדש בשם סטיב ווסט, הלהקה הוציאה את האלבום שנחשב בעיני רבים לטוב ביותר שלה, Crooked Rain, Crooked Rain. זהו אלבום "מסורתי" יותר בגישתו המוזיקלית מאלבום הבכורה והוא הציג את הסינגל Cut Your Hair, השיר שהיה הקרוב ביותר להיות אליטיסטית וסנובית. האלבום הבא של פייבמנט היה Wowee Zowee המגוון מ-1995, שכלל שירי פאנק, שירי קאנטרי ובלדות שקטות שהתפרשו על פני 18 קטעים. שירים רבים באלבום היו נסיוניים בגישתם והתנהלו ללא מבנה ברור של בית ופזמון, כשהם מזכירים לרבים את שירי האלבום הראשון. האלבום לא התקבל היטב בזמנו, אך כיום הוא מוערך מאוד בעיני מעריצי הלהקה. האלבום Brighten The Corners שיצא שנתיים מאוחר יותר היה תקליט קצר, רך וממוקד יותר מקודמו. הוא הזכיר לרבים את Crooked Rain, Crooked Rain בגישתו וגם מכר יותר מהאלבומים הקודמים, אך עדיין לא מספיק כדי להחדיר את הלהקה אל המיינסטרים. פייבמנט החלה להראות סימנים של התפרקות, כשחבריה מקדישים יותר זמן לפרויקטים צדדיים, אך בכל זאת ממשיכה להופיע. סטפן מלקמוס הוציא שלושה אלבומי סולו, האחרון שבהם הוא Face The Truth מ-2005.