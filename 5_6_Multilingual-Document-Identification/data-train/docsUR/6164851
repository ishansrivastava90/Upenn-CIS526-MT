Trent Reznor, född 1965 i Mercer, Pennsylvania, amerikansk musiker och grundare av bandet Nine Inch Nails. Han var dessutom den som upptäckte Marilyn Manson som sedan debuten och fram till 2004 legat på Reznors egna bolag Nothing. Trent Reznor är en erkänt skicklig musiker och textförfattare, och dessutom en välanvänd producent. Bland annat så står han bakom resultatet av Marilyn Mansons debutalbum Portrait of an American Family. Michael Trent Reznor föddes i Mercer, som ligger i Pennsylvania mellan Pittsburgh och Cleveland. Han är son till Michael J. Reznor och Nancy Clark. Trent Reznor tilltalas med sitt andranamn för att inte misstas för sin pappa. Efter att föräldrarna skilde sig levde Reznor med sina farföräldrar medan hans yngre syster Tera bodde hos deras mamma. Reznor började spela piano när han var fem år gammal och visade tidigt att han var musikalisk. I en intervju från 1995 säger hans morfar Bill Clark, ”Musik var hans liv redan när han var en liten pojke. Han var så begåvad.” Hans pianolärare från samma tidpunkt sa att Reznor alltid påminde henne om Harry Connick Jr när han spelade. Reznor har upprepade gånger erkänt att det isolerade livet i Pennsylvania fick honom att känna sig lite isolerad från resten av världen. I en intervju med tidningen The Rolling Stone från 1994 åberopar han detta med valet han gjort i musikindustrin, ”Jag vet inte varför jag vill göra dessa saker” säger Reznor ”annat än min dragning till att fly från småstaden i USA, för att stiga över gränserna, för att upptäcka. Platsen där jag växte upp är ingen dålig plats, men det fanns inget annat än majsfält. Det jag visste om livet kom från filmerna jag såg, programmen på tv och genom böckerna jag läste och tidningarna jag kollade i. Och när din jävla kultur kommer från att titta på tv varje dag, bombarderas du med bilder som verkar coola, platser som verkade intressanta, människor som hade jobb, karriärer och möjligheter. Inget av detta skedde där jag var. Du är nästan lärd att inse att det aldrig kommer att hända dig.” Hur som helst, erkänner Reznor, ”Jag vill inte ge er intrycket av en eländig barndom” På Mercer Area Junior and Senior High School lärde sig Reznor att spela saxofon och tuba. Han var med i både jazz- och patrullbandet. Före detta musikläraren på Mercer High School, Dr. Hendly Hoge kommer ihåg Reznor som väldigt optimistisk och vänlig. Reznor höll också på med teater i High School och blev framröstad som bäst på drama av sina klasskamrater för sin roll som Judas i Jesus Christ Superstar och som professor Harold Hill i The Music Man. Reznor tog studenten 1983 och fortsatte sina studier på Allegheny Collage där han studerade till dataingenjör. Han gick med i ett lokalt band kallat Option 30 och spelade tre spelningar i veckan med dem. Efter ett år på college hoppade han av för att satsa fullt på sin musikkarriär. Reznor flyttade till Cleveland i Ohio, och 1985 anslöt han sig som keyboardist i ett band kallat The Innocent. De släppte en skiva, Livin’ in the Street, men Reznor hoppade av efter bara tre månader. 1986 figurerade Reznor i det påhittade bandet The Problems i filmen, Light of Day. Han började också i ett lokalt Clevelandband kallat Exotic Birds. Reznor gillar tv-spel, hans favorit är Doom utvecklat av id Software, vilket han säger sig ha spelat på Nine Inch Nails turnébuss efter shower. Han har också skapat soundtracket för id Softwears storsäljare Quake. NIN-logon finns på ammunitionslådorna i Quake men också inlagda i både golvet och taket i ett hemligt rum i Ultimate Doom. Trent Reznor upptog sitt samarbete med id Software 2003 som ljudtekniker för tv-spelet Doom 3. Hur som helst i brist på tid, pengar och på grund av dålig planering från hans manager var han tvungen att överge det projektet och hans ljudfiler kom aldrig med i spelsläppet. Originalfilerna kan hittas på Internet men de är inte officiellt skrivna till Reznor eller id Softwear. Chris Vrenna före detta trummis i Nine Inch Nails producerade istället musiken till Doom 3 med sin partner Clint Walsh. Vid ungefär samma tidpunkt i slutet av 1990-talet sprack den långvariga relationen mellan Trent Reznor och Marilyn Manson. En relation Marilyn Manson beskrev i sin självbiografi the Long Hard Road out of Hell med orden ”han är som den bror jag aldrig hade”. Varför relationen sprack vet ingen riktigt, men man tror att det har att göra med att Marilyn Manson skrev saker om Trent Reznor som hade hänt under the Selfdestruct Tour där Marilyn Manson hade varit med som förband i sin självbiografi som Trent Reznor ansåg vara falskt. Trent Reznor skrev i alla fall en låt till Marilyn Manson som hamnade på the Fragile-skivan som heter Starfuckers Inc.. Och som det låter på titeln är det ingen kärlekssång. Reznor kommer att gästspela på rapparen El-P’s nästa skiva, I’ll Sleep When You’re Dead. Låten som han gästspelar på är ”Flyentology”. Detta är en gentjänst, då El-P remixade Nine Inch Nails låten ”Only” som släpptes tillsammans med singeln ”Every Day Is Exactly the Same”. Trent var även med som producent på Saul Williams album The Inevitable Rise and Liberation of NiggyTardust!. Saul Williams turnerade med Nine Inch Nails 2005 och 2006. Under 2006 höll Trent också sitt första soloframträdande på Neil Young's årliga Bridge School Concerts. I ryggen hade han en stråkorkester, men det var inget nytt material som han framförde utan gamla Nine Inch Nails-låtar i nedtonad form. I början av våren 2007 gav sig Nine Inch Nails ut på en ny Europa-turné. I Sverige spelade de för andra gången någonsin den 8 april på Annexet i Stockholm. Den första spelningen höll de på Hultsfredsfestivalen 2005, den tredje hölls den 7 augusti 2007 på Hovet i Stockholm. Den 17 april släpptes Nine Inch Nails nya album "Year Zero", vilket är ett konceptalbum vars historia utspelas i ett korrupt framtida USA. Trent Reznor har själv meddelat att ännu ett album skall släppas 2008, som en följd av nyvunnen inspiration och självinsikt.