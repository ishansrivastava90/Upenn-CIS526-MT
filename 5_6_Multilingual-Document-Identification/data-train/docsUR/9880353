De Teteringse boys hadden niet zo’n goede naam want er werd nogal eens gemat tijdens en na de wedstrijd, dus stelde de geestelijk adviseur tijdens een vergadering die geopend werd met de Christelijke groet VOOR om maar helemaal met een schone lei te beginnen toen het veld verplaatst werd naar de Hoolstraat achter het café van Rutten. Het veld lag waar nu het tegenwoordige kruimelsoosje ligt. De rij bomen die nu nog zichtbaar is was de noordelijkste achterlijn. We hadden daar een veld en een heuse kleedaccommodatie. Hoe komen we nu aan de naam van het tegenwoordige R.K.V.V.DIA, zoals boven omschreven moest er schoonschip gemaakt worden om het verleden zo snel mogelijk te vergeten en de geestelijk adviseur hoe kan het anders kwam met DUC IN ALTUM, vrij vertaald in het Nederlands, Wij zullen steeds hoger gaan. Dus DIA. Trainers uit die perioden waren J.Stuifmeel ex NAC Breda keeper, Oosterbosch, Kabel en Kattestaart Ex NAC Breda en andere.In de periode Stuifmeel was er een elftalcommissie en die veranderde minsten drie maal per jaar van samenstelling, hoe kwam dat, er waren een stuk of vier spelers die niet gemist konden worden en die zeiden heel vrolijk als hij en hij niet mee doen zondag komen wij ook niet, zo werkte dat. In de jaren tachtig zijn we verhuisd naar het Sportpark de Gouwen. Dat was een weelde voor die tijd een prachtige accommodatie. Arie Delmotte bekend speler van NAC Breda werd trainer met Frans Damen als assistent. Deze mensen hebben gezorgd dat DIA in een korte tijd na de 4e en derde klasse ging van de KNVB. Voorzitters uit de begin periode van De Gouwen waren Jan Joosen, Bert v/d Wijngaard, vele jaren Janus Graumans, Pieter Piket, Gert Sinnige en onze tegenwoordige voorzitter Piet Hekman. Op De Gouwen was ook geen kantine aanwezig, en het bestuur heeft toen een gedeelte van de sporthal kunnen huren die bij gebouwd werd van de fam. Felet. Leuke kantine en vele leuke jaren in mee mogen maken. Maar een eigen kantine en kleedaccommodatie was toch altijd wat we wilden hebben. Diverse besturen hebben toen achtereen goed de boel op de rails gezet om dat te realiseren. Maar enkele jaren daarna is onze tegenwoordige kantine, kleed en bestuursruimte in eigen beheer gerealiseerd. Er kwam toch nog een kink in de kabel. De selectie altijd in kleine getale aanwezig op de algemene vergadering vroeg op het einde van een vergadering, mijnheer de voorzitter, waarom hebben wij nog geen licht installatie op ons hoofdveld elke club in de omtrek heeft er een. Het bestuur kon niets anders doen dan een vergadering uitschrijven waar over f 75.000 besloten moest worden.Het laat zich al raden, op deze vergadering was heel de selectie dus nu wel aanwezig en werd er in 5 minuten beslist over een uitgave van f 75.000. Een van de vele mooie dingen was ons 50-jarig bestaan met een organisatiecommissie die daar twee jaar mee bezig is geweest om dit alles voor te bereiden. Dat resulteerde in een prachtig feest en een goed voetbaltoernooi voor de elftallen. Anno 2005 was de R.K.V.V.DIA een goede en bloeiende vereniging met 580 leden, die een goede naam geniet in de regio en daar buiten. Er zijn ongeveer 120 vrijwilligers en een prachtige jeugdafdeling. 1993/1994, Kampioen 4e Klasse F