Stationshuset byggdes 1867-1871 och invigdes 15 juli 1871 samtidigt med sammanbindningsbanan, Arkitekt var Järnvägsstyrelsens chefsarkitekt Adolf W. Edelsvärd. Den är byggd i italiensk renässansstil och fasaden mot Vasagatan kröntes av statyer av Svea och Göta på varsin sida om det lilla riksvapnet, krönt av en kunglig krona, av konstnären Oscar Berg, dessa revs vid renovering och utbyggnad av stationshuset på 1950-talet. Stationen hade en banhall, även den ritad av Edelsvärd, som rymde fem spår. Norra station som kopplades ihop med centralen fick ta över rollen som godsstation. När centralstationen öppnade hade den ett resande runt 100 personer om dagen. Järnvägspolitiken har alltid speglat sig i byggnaden, under 1960-talet bestämdes att järnvägen skulle bära sig ekonomiskt och många sträckor och stationer lades ner, men också satsningar på rationell trafik som pendeltåg i Stockholm enligt tunnelbanemodell. Centralen hade nu förlorat sin status som viktigt transportnav för hela Sverige till förmån för flyget. X2000 var SJ stora satsning på snabbtåg som kunde börja konkurrera med flyg. 1989 levererades det första tåget. Konceptet var först tänkt som ett rent affärståg, men snart infördes andra klass och nu vände den fallande resandekurvan för tåg. Samtidigt inleddes stora satsningar på att bygga ut banorna runt Stockholm Mälarbanan, Svealandsbanan och Grödingebanan och bygga ut fyrspår till Arlanda vilket ökade resande på Centralen och ställde större krav på kapacitet och utbud. Centralhallen gjordes om bl.a. flyttades toaletterna till nedre plan och ersattes av Pressbyrån, snabbmatställen och butiker tillkom. tunnelbanenedgång på Vasagatan. I höjd med Norra bantorget finns servicedepåer för fjärr- och regionaltåg. Tågen som kommer söderifrån och ska vända fortsätter efter att ha släppt av passagerare norrut till servicedepåerna, där de städas och förråd fylls på. Sedan vänder de tillbaka via spår 10-12. Likaså servas fjärrtåg från spår 4-8 som städas vid Norra Bantorget. Pendeltågen går på egen bana längs Ostkustbanan via Tomteboda, efter Karlbergs station går de ner i ett tråg under övriga spår för att inte komma i konflikt med fjärr- och regional trafik. Efter centralen ansluter de sammanbindningsbanan söderut som fortfarande består av två spår sen 1871. År 2006 togs slutligen beslut om att bygga en ny bana i tunnel och ny station under T-centralen för pendeltåg. Bygget startade i januari 2009 och beräknas vara klart 2017. Se Citybanan Stationen har också en IATA-kod, nämligen XEV. Med den kan man boka biljetter via flygets bokningssystem.