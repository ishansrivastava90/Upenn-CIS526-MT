ทรัพย์สินของมูลนิธินั้นต้องได้รับการบริหารจัดการไปในทางที่มิใช่เพื่อหาประโยชน์ให้แก่บุคคลใด แต่ต้องเพื่อดำเนินการตามวัตถุประสงค์ในการจัดตั้งมูลนิธินั้น ๆ นิติบุคคลอื่น ๆ ที่กฎหมายจัดตั้งขึ้น เป็นเรื่องของรายละเอียดปลีกย่อย ซึ่งปัจจุบันนิติบุคคลประเภทนี้ก็มีอยู่อักโข ส่วนใหญ่เป็นรัฐวิสาหกิจ องค์กร องค์การต่าง ๆ ตามแต่กฎหมายจะระบุให้เป็นนิติบุคคล เช่น การท่าอากาศยานแห่งประเทศไทย การไฟฟ้าส่วนภูมิภาค  ฯลฯ สิทธิและหน้าที่โดยเฉพาะดังกล่าว เช่น วัดวาอารามมีวัตถุประสงค์เพื่อการศาสนา บริษัทมีวัตถุประสงค์เพื่อประกอบธุรกิจการค้าหากำไร พรรคการเมืองที่จดทะเบียนเป็นนิติบุคคลแล้วมีวัตถุประสงค์ดำเนินกิจการทางการเมือง เป็นต้น แต่สิทธิและหน้าที่อย่างบุคคลธรรมดา ใช่ว่านิติบุคคลอาจมีได้ทั้งหมด เช่น นิติบุคคลไม่อาจมีครอบครัวได้จึงไม่มีสิทธิในครอบครัว และนิติบุคคลไม่อาจทำการสมรสและมีบุตรสืบเผ่าพงศ์วงศ์วานได้ก็ไม่มีสิทธิเกี่ยวกับการสมรสและบุตร เป็นต้น ผู้แทนของนิติบุคคลย่อมเรียกชื่อแตกต่างกันไปตามแต่ละประเภทของนิติบุคคลนั้น ๆ เช่น ผู้แทนของวัดพระเชตุพนวิมลมังคลาราม ราชวรมหาวิหารได้แก่เจ้าอาวาสของวัดนี้, ผู้แทนของพรรคการเมือง ได้แก่บรรดากรรมการบริหารของพรรคการเมืองนั้น เป็นต้น กฎหมายหรือตราสารจัดตั้งหรือข้อบังคับของนิติบุคคลนั้น ๆ จะได้กำหนดขอบเขตอำนาจหน้าที่ของผู้แทนของนิติบุคคลนั้นไว้ด้วย เช่น ในการลงนามของกรรมการผู้จัดการของบริษัท ก ในฐานะเป็นผู้แทนของบริษัทต้องประทับตราของบริษัทกำกับไปด้วย มิเช่นนั้นการนั้นมิให้ผูกพันกับบริษัท เป็นต้น ผู้แทนของนิติบุคคลปฏิบัติการในนามของนิติบุคคลนั้นภายในขอบเขตแห่งวัตถุประสงค์ของนิติบุคคลนั้น เนื่องจากนิติบุคคลมีสิทธิและหน้าที่ต่าง ๆ ได้นอกจากบรรดาสิทธิและหน้าที่ซึ่งโดยสภาพแล้วจะพึงมีพึงเป็นได้ก็แต่โดยบุคคลธรรมดา ดังนั้น นิติบุคคลอาจต้องรับผิดทางอาญาได้ เช่น ตามกกฎหมายศุลกากรเกี่ยวกับการชำระภาษี หรือตามกฎหมายเกี่ยวกับการควบคุมสภาพแวดล้อมในการจัดการมลพิษ บางทีผู้แทนของนิติบุคคลอาจต้องรับผิดทางอาญาร่วมกับนิติบุคคลด้วย เช่น ศาลอาจพิพากษาลงโทษผู้อำนวยการโรงเรียน ก ไก่ในเล้า ในฐานะเป็นตัวแทนของโรงเรียนดังกล่าว โดยให้ปรับโรงเรียน ก ไก่ในเล้า และให้จำคุกผู้อำนวยการ ในฐานะที่ได้กระทำความผิดฐานรับแป๊ะเจี๊ยะให้เด็กชาย ค ควายของเรา และเด็กหญิง ง งูเข้านา เข้าเรียนโดยมิได้เป็นผู้สอบคัดเลือกได้ 1. เมื่อศาลสั่งให้เลิกกิจการตามคำร้องขอของพนักงานอัยการหรือของผู้มีส่วนได้ส่วนเสีย เนื่องเพราะนิติบุคคลนั้นได้จัดตั้งขึ้นโดยขัดหรือแย้งกับกฎหมาย หรือได้กระทำการฝ่าฝืนหรือนอกเหนือจากบทบัญญัติในกฎหมายหรือตราสารจัดตั้ง 3. เมื่อครบอายุเวลาที่กำหนดไว้ในกฎหมายหรือตราสารก่อตั้ง หรือตามที่กำหนดไว้ในข้อบังคับของนิติบุคคลนั้น ๆ ว่าจะก่อตั้งกี่ปี 4. เมื่อบรรลุวัตถุประสงค์ทั้งปวงตามที่กำหนดไว้ในกฎหมายหรือตราสารก่อตั้ง หรือตามที่กำหนดไว้ในข้อบังคับของนิติบุคคลนั้น ๆ กล่าวคือ เมื่อวัตถุประสงค์ได้บรรลุหมดแล้ว ก็ไม่มีการอันใดจะให้ทำอีก ก็ย่อมสิ้นสภาพไปโดยปริยาย