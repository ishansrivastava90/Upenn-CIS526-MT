Pel que fa a la hidrografia, la zona costanera no supera els 50 mm anuals, al nord-est les pluges superen els 400 mm , i a la Franja de Caprivi arriben als 600 mm. A causa de l'escassetat i la irregularitat de les precipitacions, a excepció del Kunene i de l'Orange, tots els rius són de règim intermitent. L'aigua del subsòl sorgeix rarament a la superfície i, per tal d'aprofitar-la, ha calgut sovint excavar pous de gran profunditat. La vegetació és escassa i uniforme, i el Namib n'és quasi exempt. El sector meridional de les terres altes interiors és cobert d'una esclarissada vegetació de sabana àrida. Els sòls són sovint productes de desagregació de les roques subjacents gairebé sense modificació.Els principals rius, situats a la part Nord i pertanyents a la conca del Congo, són el Cubango/Okavango, Chadum, Orange, Swakop i Kunene. No hi ha llacs. El principal soci de Namíbia és la Unió Europea, amb qui manté una balança comercial favorable. Namíbia té entre un 30 i un 40% de taxa de desocupació i el desigualtat d'ingressos del món, degut en part al fet que hi ha una economia urbana i una rural. S'ha aconseguit un acord sobre la privatització d'unes quantes empreses més en els pròxims anys, amb l'esperança que s'estimuli la inversió estrangera. Una de les àrees de creixement més ràpid del desenvolupament econòmic a Namíbia és el creixement de la conservació de la vida silvestre. La meitat dels namibians tenen com a llengua materna l'owambo, mentre que els idiomes més parlats i entesos són l'afrikaans i l'alemany, oficials fins a la independència de Namíbia del 1990. Entre les generacions més joves, l'idioma que més s'entén és l'anglès. Tant l'afrikaans com l'anglès s'usen en l'esfera pública, com a segon idioma, encara que queden petits grups per tot el país que els tenen com a llengua principal. El portuguès és parlat per les persones d'origen angolès. La religió principal és el cristianisme, encapçalada en primer lloc pel luteranisme i seguida del catolicisme. Segons el govern, el número de persones que practiquen l'islam a Namíbia és d'unes 70.000, és a dir, un 3% de la població. Gran part dels estrangers residents al país conformen el grup principal de la comunitat musulmana del país. A causa de la SIDA, l'esperança de vida s'ha reduït dràsticament en els últims anys. Actualment cada namibi viu un mitjana de tan sols 43 anys. Es calcula que el 21,3% de la població està infectada en el virus del VIH. La regió es va tornar colònia alemanya des del 1840 fins a la Primera Guerra Mundial, quan va ser ocupada per tropes de Sud Àfrica.