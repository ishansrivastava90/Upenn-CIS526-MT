На 2 километра западно от града в Марица се влива река Чепинската река. Разстоянието от Тракия, а до Пловдив - 36 км. Важен е пътят до Панагюрище - 43 км,до Стрелча 40 км,за Пещера/Батак - 35км, през пролома на Чепинската река за Велинград - Ракитово - 41 км. Климатът на града е преходен между умерено-континенталния и средиземноморския климат. Характеризира се с топло и почти сухо лято и влажна и умерено студена зима. Средната годишна температура е 12.5º C. Най-топлите месеци са юли и август със средна месечна температура 23 - 24ºС, а най-студените януари и февруари със средна месечна температура 1 - 2ºC. Дните с температура над 32ºC са около 35 за година. Годишната сума на валежите е около 500 мм, което нарежда Пазарджик сред най-сухите градове в България. Максимумът на валежите е сходен с този на средиземноморския климат, а именно пролетно-есенен максимум и зимно-летен минимум. Основното количество валежи пада през октомври-декември и април-юни. Снежната покривка се задържа средно по 23-24 дни в година, като има години, в която такава няма. Ветровете в района са слаби, средната годишната скорост е около 1 м/с. "Пазарджик" е тюркско-персийска дума. Умалителната наставка „джик“ показва, че градът е бил малък пазар. В Пазарджик също така се заселват и юруци. През втората половина на „Свето Успение Богородично“. Оттук се създава първата българска махала — Вароша. Водоснабдяването става през 1748 чрез каптиране на изворите при село Ивайло на 5 км северно от града и отвеждането на водата по канални тръби за 43 чешми. Водопроводът и тръбите се използват до 1930 година. Българите от околните села от временни посетители на Пазарджик само „за пазар“, но от средата на 16 век постепенно започват да се завръщат като постоянни жители на града. По това време вероятно започва да се обособява българската махала „Вароша“. Пазарджик продължава да се развива в северна посока, като през втората половина на 17 век вероятно се създава и голямата българска махала "Чиксалън", в която после е построена църквата "Свети Архангел".  След това, през 18 и началото на 19 век, в северна посока, се създават чисто българските махали "Кавлъккавак" и "Сюлюккавак". Според някои сведения, към средата на 19 век Пазарджик се състои от 33 махали — 18 турски, 12 български и 3 цигански. Макар че българските махали са по-малко на брой, те са по-гъсто населени, а българи има и в турските махали. Затова към средата на 19 век българското население в Пазарджик е вече два пъти по-голямо от турското. Като търговски град, Пазарджик привлича и друго население — евреи, арменци и др. През 19 век, когато Пазарджик достига най-високата си точка на развитите, той е вече между големите градове в България. През 18 и 19 век 70% от жителите му са занаятчии и търговци. Тогава се пораждат и стоково-паричните отношения — земеделците се увеличават малко след Хатихумаюна от 1856 г., когато българите добиват право на земеделска собственост. Пазарджишките търговци и занаятчии участват в много панаири, особено в Узунджовския панаир. Интересно е, че Пазарджик взема участие в международното изложение в Париж през 1855 г. Пазарджик е измежду градовете, които вземат най-активно участие във Възраждането ни. Възраждането на града започва в началото на последната четвърт на 18 век, когато за епископ на Пазарджик е пратен българинът Дионисий Агатонийски, родом от пазарджишкото село Драгор. Наред с гръцкия, той въвежда в църквата използването и на български език. Венец на неговата възродителна дейност е отварянето в 1823 г. на общо българско училище, в което освен гръцки се преподава и на български език. А през 1845 г. се открива и класно училище, където учебните занятия се водят само на български език. Църковната борба в Пазарджик завършва с победа на 19 октомври 1859 г., когато гръцките духовници са изгонени от църквата „Света Богородица“ и богослуженията започват да се четат само на български. Бенковски основава революционен комитет с председател Яков Матакиев. Председател на Пазарджик в Оборище е учителят Иван Соколов, бивш участник в Легията в Белград. На 20 януари 1878 г. по нареждане на руския комендант се провеждат избори чрез тайно гласоподаване за временна градска управа. За председател е избран местният учител Иван Чунчев. Константин Величков става председател на административния съвет. В града е уреден руско-български клуб, който се занимава с просветна дейност. И след Освобождението Пазарджик си остава град на ориза, виното, конопа, тютюна и зеленчуковите градини. Плодородните чалтъшки земи в поречието на р. Марица и Тополница, някога притежание на турски чифликчии, стават собственост на ограничен брой богати пазарджиклии. В града се обособява един имотен слой от земевладелци, търговци, лихвари, ханджии и кръчмари, които безмилостно ограбват градската и селската беднота. Димитър Благоев, който живее в Пазарджик през лятната ваканция на 1883 г. и има непосредствени наблюдения върху икономическия живот в града, посочва конкретни потресаващи факти за това. Новите социалистически идеи отрано намират добра почва и в Пазарджик. На 7 октомври 1879 г. са проведени първите избори за депутати в Областното събрание. Избрани са Константин Величков, Яков Матакиев, свещеник Георги Тилев и др. От този момент започва политическата дейност на най-бележития гражданин на Пазарджик Константин Величков. Създадени са връзки между Техникума по селско стопанство и земеделското училище “Сен Шели Д` Апшер” - Франция. Езиковата гимназия “Бертолт Брехт” поддържа активни контакти с културните институти от Германия, Франция, Великобритания и Испания, с центъра за срещи “Саксония-Анхалт” в Пловдив, с фондациите “Отворено общество”, “13 века България”, “Св. Кирил и Методий”. Етнографската експозиция на Регионалния исторически музей е подредена в най-голямата жилищна сграда в Пазарджик от епохата на Възраждането, построена през 1850 г. в стила на пловдивската възрожденска барокова къща. Собственикът на къщата Никола Христович е бил богат пазарджишки търговец. Обявена за национален архитектурно-художествен паметник на културата. Къщата се намира на ул. „Вл. Гьошев“ 4. Едноетажна и с чардак, тя е построена около 1850 г. През 1964 - 1965 г. къщата е основно ремонтирана и реставрирана. От 1967 г. в нея е подредена градска битова обстановка от края на XIX в. и началото на ХХ век. В родната къща на Константин Величков през 1876 г. сестра му Тефофана ушива знамето на Пазарджишкия революционен комитет, а на 21 април 1876 г. Васил Петлешков пръв съобщава в Пазарджик за избухването на Априлското въстание. Къщата е филиал на Окръжния исторически музей. Открита е за посещения от 2 март 1967 г.