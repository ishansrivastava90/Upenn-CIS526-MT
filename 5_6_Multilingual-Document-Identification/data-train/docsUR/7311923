Domenico Dragonetti  เขาได้ประพันธ์งานบรรเลงเดี่ยวคอนเสิร์ทสำหรับดับเบิ้ลเบสไว้เป็นจำนวนมากและยังเป็นนักเล่นเครื่องดนตรีชนิดนี้อีกด้วย นักดับเบิ้ลเบสที่มีชื่อเสียงในศตวรรษที่ 19 มีอยู่ 2 คนคือ Dragonetti ชาวอิตาลี ซึ่งได้รับฉายาว่าเป็น " Paganini " ของดับเบิ้ลเบส เขาเกิดเมื่อปี 1763 ที่เวนิส แต่ได้ไปตั้งรกรากที่ลอนดอน เขาออกแสดงต่อสาธารณชนในช่วงทศวรรษที่ 1840 งานคอนแชร์โตของเขาเขียนขึ้นสำหรับเครื่องดนตรี 3 สาย ซึ่งเล่นยากมหากาฬถึงแม้ว่าจะเล่นด้วยดับเบิ้ลเบสยุคปัจจุบันก็ตาม Giovanni Bottesini  นักดับเบิ้ลเบสผู้ยิ่งใหญ่คนที่ 2 ก็คือ Bottesini เขาเป็นชาว Crema โดยกำเนิดและจบการศึกษาจากสถาบันการดนตรี Milan Conservatoire เขาออกแสดงคอนเสิร์ทอย่างต่อเนื่องในยุโรป รัสเซีย และสหรัฐอเมริกา และออกแสดงในคราวที่ Verdi กำกับอุปรากรเรื่อง Aida รอบปฐมทัศน์ที่กรุงไคโร ประเทศอิยิปต์เมื่อปี 1871 ตามคำขอร้องของ Verdi เอง Bottesini เป็นคีตกวีที่สร้างสรรค์ผลงานไว้จำนวนมาก เขาเขียนทั้งอุปรากร, ซิมโฟนี่, และแชมเบอร์มิวสิคเช่นเดียวกับคอนแชร์โตและงานเดี่ยวสำหรับดับเบิ้ลเบส ส่วนในฐานะอาจารย์นั้น ในช่วงทศวรรษที่ 1860 เขาได้ตีพิมพ์ตำราชื่อ " Metedo completo per contrabasso " ซึ่งถือเป็นตำราเล่มแรกที่กล่าวถึงการแสดงเดี่ยวและบทเพลงออร์เคสตร้าสำหรับดับเบิ้ลเบสอย่างจริงจัง Serge Koussevitzky  ชื่อของเขาเป็นที่รู้จักกันดีในฐานะวาทยกรของวง Boston Symphony Orchestra แต่เขาศึกษาด้านดับเบิ้ลเบสมาจากสถาบันการดนตรี Moscow Conservatoire ในช่วงที่เขาเริ่มการเป็นนักเดี่ยวดับเบิ้ลเบสใหม่ๆ นั้นเขาได้รับฉายาว่าเป็น " Bottesini " แห่งรัสเซีย หรือ " Russian Bottesini " เขาเขียนผลงานสำหรับดับเบิ้ลเบสไว้หลายชิ้น ผลงานที่มีชื่อเสียงที่สุดคือ Concerto Op.3 ซึ่งเขานำออกแสดงครั้งแรกด้วยตัวเองในปี 1905 ส่วนนักดับเบิ้ลเบสคนอื่นๆ ซึ่งทำให้ดับเบิ้ลเบสเป็นที่รู้จัก ได้แก่ นักดับเบิ้ลเบสชาวอังกฤษ เช่น Eugene Cruft, Rodney Slatford และ Duncan Mctier ผู้ซึ่ง Maxwell Davies ได้อุทิศคอนแชร์โตให้กับเขา ในศตวรรษที่ 18 ดับเบิ้ลเบสมักจะถูกใช้ในฐานะเครื่องดนตรี 16 ช่วงเสียงในวงเครื่องลม แต่ในปัจจุบันดับเบิ้ลเบสได้รับการยอมรับในฐานะของวงออร์เคสตร้าเครื่องลมและวงดนตรีแจ๊ส วงดนตรีแจ๊สมาตรฐาน 17 ชิ้นในยุคทศวรรษที่ 1930 หรือ 1940 มักจะบรรจุดับเบิ้ลเบสเอาไว้ในวง นอกจากนั้นยังมีแซกโซโฟน เปียโน กีตาร์ เบส และกลอง ปัจจุบันดับเบิ้ลเบสมักจะบรรเลงด้วยเทคนิค Pizzicato แต่บางครั้งจะใช้เทคนิคการตบเบส ซึ่งสายเบสจะไปกระทบกับฟิงเกอร์บอร์ด และขยับจากการเล่นทำนองเพียงอย่างเดียวไปเป็นนักเดี่ยวดับเบิ้ลเบสของดนตรีแจ๊สตามแบบของมันเอง Gary Karr นักดับเบิ้ลเบสชาวอเมริกันซึ่งเกิดในตระกูลนักดับเบิ้ลเบส เขาประสบผลสำเร็จในการเชื่อมโลกดนตรีคลาสสิกและแจ๊สเข้าด้วยกัน ในฐานะนักดนตรีวงออร์เคสตร้าเขาปรากฏตัวร่วมกับวงดนตรีแชมเบอร์ระดับโลกหลายวง แต่ความสนใจของเขาได้ขยายไปสู่การเล่นเบสในบทเพลงร่วมสมัย และทำให้เขาได้รับมอบหมายให้ประพันธ์ผลงานเพลงอีกหลายบท