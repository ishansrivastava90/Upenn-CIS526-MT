سرمایه اتحادیه با افزایش100 برابری اکنون بالغ بر950 میلیون ریال می‌باشد.  اتحادیه از محل درآمد ناشی از توزیع خودرو بین رانندگان کشور و با مبلغ ناچیزی که به عنوان کارمزد دریافت کرده، یک دستگاه آپارتمان بامساحت حدود 100 متر مربع خریداری کرده که اکنون مرکز اصلی اتحادیه می‌باشد. از مشکلات موجود بر سر راه نوسازی ناوگان حمل و نقل سواری کرایه بین شهری کشور می‌توان به عدم پایبندی کارخانه خودروساز،عدم کیفیت مناسب خودروهای تولید شده در کارخانجات داخلی و میزان تولیدات ناکافی اشاره کرد. در حال حاضر 20000 دستگاه سواري کرایه در حال فعالیت در جاده‌ها می‌باشند كه بيش از 40 درصد سفرهاي بين شهري را انجام مي‌دهند. در سال 1378 نوسازي ناوگان سواري آغاز شد و تاكنون بيش از 17000 دستگاه خودروي نو به متقاضيان واگذار شده كه بدين ترتيب ميانگين سني خودروهاي سواري كرايه در پايان سال 1385 نسبت به سال 1378 از 9/16 به 5/6 سال رسيده كه بسيار مطلوب و حايز اهميت است. به منظور نوسازي ناوگان خودروهاي سواري كرايه عمومي فرسوده در سال گذشته هماهنگي‌هاي لازم با ستاد تبصره 13 براي پرداخت تسهيلات به عمل آمد و در همين زمينه تفاهم‌نامه‌اي با شركت ايران خودرو براي توليد و واگذاري 3 هزار دستگاه خودرو سواري كرايه پژو GLX وسمند منعقد شد كه متقاضيان واجد شرايط مي‌توانند با اسقاط خودرو فرسوده خود از اين تسهيلات بهره‌مند شوند.  تاكنون بيش از 3000 دستگاه سواري كرايه فرسوده شناسايي شد ه و از اين تعداد 3000 نفر نسبت به ثبت‌نام به منظور اسقاط خودرو فرسوده خود و جايگزيني خودروي نو اقدام كرده‌اند. جایگزینی این خودروها طبق توافقات با شرکت ایران خودرو حداکثر تا پایان اسفند 87 خواهد بود،که با توجه به عدم تمکن مالی مالکین این خودروها و وابستگی کامل مالی آنها به کار،عزم جدی نهادهای زیربط را می طلبد. در سال جاري نيز در نظر است علاوه بر تسهيلات يادشده از محل طرح‌هاي زودبازده استاني و اشتغال‌زا نوسازي خودروهاي سواري كرايه ادامه يابد . = دریایی =