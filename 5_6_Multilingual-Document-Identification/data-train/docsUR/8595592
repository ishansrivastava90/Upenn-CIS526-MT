Radio România Actualități   este primul și principalul post din cadrul Societății Române de Radiodifuziune care colaborează cu toate compartimentele din structura organizatorică a SRR. Sub diferite denumiri, Radio România Actualităţi emite din 1928 și pe 1 noiembrie a împlinit 81 ani. Postul funcţionează potrivit legii 41 din 1994, republicată și este primul radio din România, care și-a făcut apariția imediat, după primul război mondial. Datorită existenței rețelei în UM și FM postul are asigurată acoperire națională. Până în momentul de față nu s-a găsit o definiție pentru radioul public, însă conform studiilor de specialitate, de-a lungul anilor, au putut fi observate anumite caracteristici ale acestei forme de comunicare. Printre principalele scopuri ale radioului public se enumeră îmbunătățirea societății, printr-o informare corectă a ascultătorului. Segmentele de public țintă sunt extrem de variate acoperind o arie largă de preferințe, începând cu programe dedicate celor mici până la emisiuni cu caracter politic, economic, emisiuni de dezbatere, de cultură și civilizație, emisiuni destinate activității parlamentare, emisiuni destinate oamenilor de pretutindeni. Radio România Actualități se află pe locul al doilea, în topul posturilor de radio ascultate de români. Audienţele de toamnă publicate de Asociaţia pentru Radio Audienţă arată un clasament aproape neschimbat faţă de cel precedent, din vară, la nivel urban,Radio România Actualităţi, a înregistrat un număr de 1,17 milioane de ascultători. Studiul de Audiență Radio a fost realizat în perioada 31 august - 20 decembrie de companiile IMAS şi Merrcury Research. Eşantionul a avut un volum de 8.437 de persoane. Radio România Actualități a primit Marele Premiu pentru Radio la Premiile Clubului Român de Presă, ediţia a IX-a, din 27 mai 2008, premiu câştigat de Mihaela Enache şi Roxana Dumitrescu. Echipa care a realizat Radiojurnalul de la ora 7.00 a primit Premiului Clubului Român de Presă pentru emisiune de ştiri radio. Ordinul Ziariştilor, clasa I aur a fost acordat de Uniunea Ziariştilor Profesionişti pentru contribuţia adusă la dezvoltarea presei române şi impunerea deontologiei în emisiunile radiofonice, cu ocazia aniversării a 80 de ani a postului Radio România. 1. Bertrand, Claude-Jean, „O introducere în presa scrisă și vorbită”, Polirom, Iași, 2001. 2.  Guy Lochard, Henry Boyer, „Comunicarea mediatică", Institutul European, Iași, 1998.   3.  Joanescu, Irene, Radioul modern, „Tratarea informaţiei şi principalele genuri informative", Editura All, Bucureşti, 1999. 4. Traciuc, Vasile, „Jurnalism radio", Editura Tritonic, Bucuresti, 2003. 5. Grosu Popescu, Eugenia, „Jurnalism radio – Specificul radiofonic", Editura Teora, Bucureşti,  1998.