Kitty 1941-ben született egy szolid középosztálybeli családban – ő volt a legfiatalabb gyererke a négy gyerekes Charles és Mae Andersen házaspárnak. A családja Oak Lawnban élt, egy Chicagótól délre levő külvárosban Kitty gyermekévei alatt. Az apjának egy jól prosperáló fűtés- és légkondicionáló-üzlete volt, így anyja háztartásbeliként otthon tudott maradni Kittyvel és a két bátyjával, Milttel és Briannal, és Kitty idősebb nővérével, Joannel. 1963-ban Kitty és José összeházasodtak és New York-ba költöztek. Első gyermekük, Joseph Lyle 1968-ban született, Erik pedig három évvel később. Kitty otthon volt a gyerekekkel, José pedig éjt nappallá téve dolgozott. Lyle és Erik tehetséges sportolók voltak. José mindent megtett azért, hogy teniszbajnokot neveljen belőlük. A két testvér azonban nem volt jó tanuló, sem olyan elszántak nem voltak, mint az apjuk. Lyle félénk volt és nehezen barátkozott. Erik viszont társasági ember volt, és inkább a barátaival töltötte az idejét, mint tanulással. José Menendeznek soha semmi nem volt elég jó. Dicsekedni akart a fiaival. Azt bizonyították, hogy José mindenben a legjobb. Kvízkérdésekkel gyakran tesztelte, hogy a fiúk mit tanultak az iskolában, amelyek olykor igen elfajultak. A felszínen azonban a Menendez család boldognak és sikeresnek látszott. José azt remélte, dinasztiát alapíthat, amelyben a fiai öröklik a vagyonát és tovább viszik a sikereit. A gyilkosság 1989. augusztus 20-án történt a család Beverly Hills-i, North Elm Drive 722 szám alatti otthonában. A szülők épp elhelyezkedtek a tévé előtt, amikor a fiúk berontottak, és rájuk támadtak. Apjukat leütötték és lelőtték, ám anyjuk nem vesztette el az eszméletét, menekülni próbált. Erik és Lyle végül több lövéssel megölték. Ezt követőn moziba mentek, hogy biztosítsák az alibijüket. Miután visszatértek, hívták a rendőrséget és jelentették a gyilkosságot. A helyszín brutális volta miatt a rendőrség először a maffiára gyanakodott, de a gyanú nagyon hamar a fiúkra terelődött. A temetést követően a fiúk elképesztő méretű költekezésbe kezdtek, mely még inkább gyanúba keverte őket. Lyle vett egy Rolexet, egy Porschét, és éttermet nyitott az egyetem közelében. Erik felbérelt egy profi teniszedzőt, és részt vett egy izraeli tenisztornán. Az ügyvédek becslése szerint a szülők halálát követő hat hónapban egymillió dollárt költöttek. A rendőrség nem gyanakodott, ám a labilis idegzetű Erik bevallotta a gyilkosságot a pszichiáterének. 1992. december 8-án vádat emeltek ellenül a Los Angeles-i bíróságon. A Court Tv folyamatosan közvetítette az eseményeket. A Menendez fivérek ügye országos szenzáció lett, a tárgyalás sztárja pedig Erik ügyvédje, Leslie Abramson. Azt állította, a fiúkat éveken  át kínozták a szüleik, apjuk pedig szexuálisan zaklatta őket. – A fivérek ügyét külön kezelték, ám egyszerre tárgyalták. A tárgyalás úgy zárult le, hogy egyik esküdtszék sem tudott döntést hozni. A második tárgyalás a nyilvánosság kizárásával történt. Mindkét fiú ellen gyilkosság és összeesküvés volt a vád.