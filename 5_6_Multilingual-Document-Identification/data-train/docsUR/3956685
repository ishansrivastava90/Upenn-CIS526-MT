পূর্ব লিভারপুলের মফস্বল এলাকা ক্রোক্সটেথে তিনি বেড়ে উঠেছেন। তিনি ও তার দুই ভাই স্থানীয় দে লা সালে ক্যাথলিক বিদ্যালয়ে পড়াশোনা করেছেন। ম্যারাডোনা রুনির মধ্যে নিজের গুণ দেখতে পেয়েছেন। ইংল্যান্ডের সাবেক কোচ এরিকসন পেলের সাথে রুনির তুলনা করেছেন। ব্রাজিলের সাবেক কোচ স্কলারি এই দুজনের তুলনা করতে গিয়ে বলেছেন,"একজন সাদা,আরেকজন কালো"। গোলদাতা এভারটন ও ম্যানচেস্টার ইউনাইটেডে রুনির ভূমিকা ছিল খুবই ফলপ্রসু। গোলদাতা হিসেবে তিনি অন্যান্য বিশ্বমানের স্ট্রাইকার যেমন সাবেক ইউনাইটেড সতীর্থ রুড ভ্যান নিস্তেলরয়ের সমান দক্ষ। এছাড়া তিনি নিয়মিত গোলদানে সহায়তাও করে থাকেন। ২০০৫-০৬ মৌসুমে তিনি নিজে ১৬টি গোল করেছেন এবং ১৪টি গোল করায় সহায়তা করেছেন, যা তার সহযোগী গোলদাতা লুইস সাহার গোলসংখ্যা থেকে কম কিন্তু সহায়তার সংখ্যা বিচারে রুনিই এগিয়ে। ২৪ নভেম্বরে ম্যানচেস্টার নাইটক্লাবের বাইরে মারামারি সম্পর্কে ওয়েইন রুনিকে পুলিশি জিজ্ঞাসাবাদের মুখোমুখি হতে হয়। এই ঘটনা ঘটেছে সম্ভবত কোন ফটোগ্রাফার যখন রুনির সাথে বাদানুবাদে লিপ্ত হন। ফটোগ্রাফারের কোন চিকিৎসার প্রয়োজন হয়নি। অবসর সময়ে রুনি ভিডিও গেম খেলতে ভালবাসেন। তার প্রিয় খেলা হচ্ছে রিও ফার্ডিনান্ডের সাথে খেলে থাকেন। ২০০৬ সেপ্টেম্বরে আবার রুনি আলোচনায় আসেন যখন ব্ল্যকবার্নের মাইকেল গ্রের প্ররোচনায় উত্তেজিত হয়ে তার চোখে রুনি ঘুষি মারেন।