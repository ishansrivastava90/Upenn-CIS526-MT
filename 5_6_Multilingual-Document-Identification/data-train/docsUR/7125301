Брегалница е река во источниот дел на Злетовска, Кочанска и Оризарска Река, а од левата страна - Осојница и Зрновска Река. Изворниот дел на Брегалница се наоѓа во шумскиот предел на Малешевските Планини близу до бугарската граница, источно од Берово, под Ченгино Кале, на височина од околу 1.690 метри. Во најгорниот дел е претставена со тесна клисура чии страни достигнуваат и до 360 метри височина над коритото. Првото ерозивно проширување на овој потег е месноста Абланица, на околу 2 км пред Берово која всушност претставува пространа тераса висока над водата околу 2 метри. Должината на ова проширување е околу 2 км, а широчината 500 - 700 метри. Целата оваа површина интензивно се обработува и е под култури за чиешто наводнување непосредно се ползува водата на Брегалница. Со исклучок на ова ерозивно проширување, тесниот клисурест дел продолжува се до Берово, при што бреговите се стабилни и пошумени. Во Абланица и по текот на реката во коритото е депонирано прилично големо количество наносен материјал, во кои се сретнуваат валчести камења до 35 см во пречник.   До селото Будинарци Брегалница тече низ Беровското поле. Поради малиот пад на коритото овде таа тече бавно, овозможувајќи акумулација на чакал и песок, депониран во коритото и околу него. И овде е присутна терасата од два до три метри, во која е врежано коритото на реката. Од Будинарци па се до пред влезот на Делчевското поле, во коритото се присутни три клисурести дела, меѓу кои се наоѓаат 2 ерозивни проширувања. Така, поаѓајќи веднаш под Будинарци, па се до селото Митрашинци текот на Брегалница е кривулест, со тоа што на извесни места се формирани прави меандри и тесни каменливи клисури, чии што страни на некои места се вертикални со релативна височина од 60 до 80 метри. Правецот на истекувањето на реката од Абланица до Митрашинци е кон северозапад, а од последното село свртува со благ лак кон север. Брегалница се влева во Вардар кај Градско, на надморска височина од 137 м.