У 1923 році до складу району входило 14 сільських рад, в даний час налічується 3 селищні і 29 сільських рад, яким підпорядковано 123 населені пункти. Територія нашого району була досить густо заселена ще в роки Київської Русі. Існував цілий ряд городищ по Пслу на території району, а Битицьке городище за своїм політичним значенням та масштабами впливу було у 8 столітті рівним Києву, Чернігову, являлось одним із центрів формування східнослов’янської народності. У 14 столітті поряд з Путивлем і Ромнами до найбільших міст на території Сумщини належала Хотінь. В другій половині 18 століття на території району перебував духовний, культурний центр Лівобережної України, один із основних культурних центрів України і Східної Європи. Про героїчну працю наших земляків свідчить те, що 13 чоловік було удостоєно звання Героя Соціалістичної Праці і один Герой України. Красива, неповторна і незабутня природа нашого краю приваблювала сюди багатьох відомих людей. Тут побували геніальний актор М.С. Щепкін, композитор П.І. Чайковський, геніальний український філософ Г.С. Сковорода, видатна українська поетеса Леся Українка, видатний український письменник Б.Д. Грінченко. Багатий район героїчною історією, хоробрими і талановитими людьми, він багатий і заповідними місцями. Тут налічується 2 заказника, парк загальнодержавного значення, заповідне урочище, 3 парки, 4 гідрологічні пам’ятки, геологічна пам’ятка місцевого значення, а також 18 пам’яток архітектури і містобудування. Творчо, з натхненням і розумінням нинішньої ситуації працюють люди на розбудову суверенної держави, ім’я якій – Україна, і сьогодні на практиці продовжують славу своїх предків.