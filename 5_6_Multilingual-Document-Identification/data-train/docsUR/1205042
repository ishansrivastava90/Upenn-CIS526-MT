Subedej se je pridružil Džingiskanovi vojski pri sedemnajstih letih in v nekaj desetletjih postal eden najvišjih častnikov mongolske vojske. Poveljeval je eni od štirih klateških vojaških enot, ki so operirale pred glavnino vojske. Leta 1212 je v naskoku zavzel Huan, ki se omenja kot njegov prvi veliki in samostojni vojaški uspeh. Subedej je bil znan tudi po tem, da je v svojo vojsko vključeval pokorjena ljudstva, predvsem inženirje s posebnimi znanji. Poleg tega je sistematično zbiral podatke o nasprotniku in na njihovi podlagi načrtoval svoje premike, kar je dodelal v pravo umetnost. Informacije o ruskih kneževinah, Poljski in Ogrski, na primer, je začel zbirati več kot leto dni pred napadom na posamezno državo. Strategijo napada je prilagajal posameznemu nasprotniku, taktiko pa je spreminjal glede na moč nasprotnika, teren in vreme. Prednost je dajal lahki konjenici in skrbel, da so bile njegove čete vedno mobilne in samozadostne. Bitko je sprejel šele potem, ko je z manevriranjem spravil nasprotnika v podrejen položaj. V nasprotju z evropskimi in japonskimi armadami, ki so pri poveljnikih najbolj cenile njihov osebni pogum, so v mongolski armadi cenili predvsem njihove strateške sposobnosti in taktično prilagodljivost med bitko. Zahodni poveljniki, na primer Rihard Levjesrčni, so v bitko jezdili na čelu svoje vojske, medtem ko sta Subedej in Batu kan sedela na vzpetini, s katere sta imela dober pregled nad bojiščem in nista neposredno sodelovala v bitki. Vse ukaze sta prenašala z zastavami. Zaradi takšnega načina vodenja bitk so bili Subedej in kani, katerih svetovalec je bil, zelo redko poraženi. Pri tem je treba poudariti, da je bil Subedej med pohodom v Evropo star 65 let, kar je bilo za vojaškega poveljnika tistega časa zelo veliko. Subedej je del zime preživel v Gruzijo so Mongoli pozimi po bližnjici prečili Kavkaz, da bi se izognili prelazu Derbent. Subedeju je s  pomočjo tajne diplomacije uspelo poraziti Alane in Donske Kipčake in 31. maja 1223 v bitki na Kalki zlomiti rusko vojsko. Napad na Volške Bolgare se je končal s porazom. Ko je dobil okrepitve, je podjarmil Kipčake in Kankale, se pridružil  Džingiskanovi vojski in se vrnil v Mongolijo. Džingiskanov naslednik Ögedej je v letih 1230-1231 osebno poveljeval mongolski armadi v napadu na dinastijo Jin v osrednji Kitajski, toda njegov poskus prodora v Henan je zaradi Subedejevega poraza  v Shan-ch’e-huju spodletel.  Mongoli so namesto tega napadli in zavzeli Fengxiang. Subedej ja najprej na severni obali Kaspijskega jezera porazil kipčaškega vladarja Bačmana in zatem še Volške Bolgare. Konec leta 1237 je napadel Vladimirsko-suzdalsko kneževino. Svojo armado je razvil v tri kolone in operiral pozimi, kot je bilo pri Mongolih v navadi. Ruske sile so bile v treh spopadih trikrat poražene, njihova mesta pa takoj zatem zasedena. Mongoli so poletje 1238 počivali ob Črnem morju. Leta 1239 so Mongoli zasedli rusko kneževino Černigov. Decembra 1240 so nepričakovano napadli Galicijsko-volinsko kneževino, ujeli njenega kneza in z njim sklenili mirovno pogodbo. Zatem so nahitro zasedli Kijev, Vladimir in druga večja mesta in bili pripravljeni za napad na Srednjo Evropo. Legnici premagal poljsko vojsko Henrika II. Pobožnega.  Manjši oddelek mongolske vojske je prečil reko Šajo in se z juga približal ogrskemu taboru. Glavnina vojske je šla čez reko po mostu v Mohiju. Pri prehodu je naletela na oster odpor ogrskih samostrelcev, katerega so strli s katapulti. Ko je bila cela vojska na drugem bregu reke, je južni kontingent napadel. Nastala je popolna panika. Ker so imeli Mongoli zaradi ogrskih samostrelcev v svoji konjenici večje izgube kot običajno, niso želeli, da bi se Madžari borili do zadnjega moža. V obroču so jim zato pustili  dobro vidno vrzel, skozi katero bi lahko pobegnili. Vrzel je bila eden od Subedejevih preizkušenih trikov, ki je pri nasprotniku povzročil občutek ugodja, v resnici pa je bil nekaj povsem drugega. Subedej je do konca leta 1241 izdelal načrt za napad na Sveto rimsko cesarstvo, potem pa so prišle novice o Ögedejevi smrti. Mongoli in z njimi tudi Subedej so se na zahtevo svojih knezov umaknili v Mongolijo in Evropa si je oddahnila. Nekateri zgodovinarji trdijo, da so Subedeja odpoklicali v Mongolijo zato, ker so se po Ögedejevi smrti zbali njegove moči. Trditev je protislova, saj je bil Subedej komandant mongolske armade od Džingiskanovih časov in skoraj do svoje smrti.