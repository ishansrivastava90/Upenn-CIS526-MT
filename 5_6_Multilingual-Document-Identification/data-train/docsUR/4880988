Okręgu Lublin AK  była prowadzona od 20 do 29 lipca 1944. Partyzanci  atakowali wycofujące się jednostki niemieckie na całej długości szlaków komunikacyjnych przebiegających przez Lubelszczyznę. W kilkunastu przypadkach bronili pacyfikowane przez hitlerowców miejscowości. 22 lipca 3 batalion 7 pp kpt. Bolesława Flisiuka - "Jaremy" w Puchaczowie blokował odejście jednostki niemieckiej. Wsparcia ogniowego udzieliła artyleria sowiecka. Do niewoli wzięto około 100 jeńców z dowódcą dywizji włącznie. Zdobyto znaczne ilości uzbrojenia. Na Zamojszczyźnie walczyły oddziały 9 pułku piechoty AK mjr Stanisława Prusa "Adama". 21 lipca batalion mjr Wilhelma Szczepankiewicza "Drugaka" wyzwolił Bełżec, a wspólnie z wojskami sowieckimi zdobywał Tomaszów Lubelski. Batalion por. Adama Piotrowskiego "Doliny" obronił mosty w Bondyrzu i Kaczórkach Współdziałał z oddziałami sowieckimi w walkach o Zwierzyniec i Frampol.  Batalion ppor. Stefana Kwaśniewskiego "Wiktora" atakował Niemców koło Majdanu Wojsławickiego, pod Majdanem Nowym i w Grabowcu. Oddział partyzancki por. Józefa Śmiecha  "Ciąga" walczył w Skierbieszowie i w rejonie Izbicy oraz Orłowa. W Inspektoracie Lubelskim oddziały miejskie opanowały wiele ważnych obiektów publicznych i przemysłowych. Uratowano dworzec kolejowy. Prowadzono rozpoznanie na korzyść oddziałów sowieckich. Wzięto do niewoli kilkuset żołnierzy niemieckich.  Oddziały leśne walczyły w powiecie lubelskim i lubartowskim. 21 i 22 lipca jednostki 27 Dywizji Piechoty AK opanowały Kock, Firlej, Kamionkę, Kozłówkę i Michów. Współdziałając z oddziałem por. Józefa Jurałozińskiego "Jura" zdobyły Lubartów. W Inspektoracie Puławskim walczyły  oddziały 8 i 15 pułków piechoty AK. Organizowano zasadzki na drogach Lublin-Kurów, Kazimierz Dolny-Puławy, Puławy-Wąwolnica, Godów-opole Lubelskie. Opanowano Kurów, Urzędów, Nałęczów, Garbów, Wąwolnicę, Sobolew, Ryki, Końskowolę. 26 lipca oddziały kpt. Stanisława Węglowskiego - "Lechity", por. Mariana Sikory - "Przepiórki" i ppor. Jerzego Jaskólskiego - "Zagona" uczestniczyły w walkach o Puławy. Na przedpolach działał oddział ppor. Bolesława Antoniego Frańczaka "Agrila". Oddział ppor. Mariana Biemacika "Orlika" zlikwidował załogę niemiecką w składach amunicji w Stężycach. Oddział kpt. Piotra Ignacaka "Sawy" zajął fort  na Mierzwiączce. Zgrupowanie ppor. Klemensa Kuzypy "Wojtyńskiego" opanowało koszary w Stężycy. W  Klementowicach i Sobolewie zatrzymano transporty wojskowe zdobywając uzbrojenie, amunicję i materiał wojenny.  24 lipca oddział por. Stanisława Łokuciewskiego "Małego" rozbił pod Urzędowem kolumnę niemiecką. 25 lipca oddział ppor. Janusza Furdaka "Dębicza" współdziałając z grupą BCh ppor. Jana Jabłońskiego "Drzazgi" obronił mieszkańców Zastowu Polanowskiego od zagłady. Walczono w Końskowoli z oddziałem niemieckim usiłującym podpalić miasteczko.