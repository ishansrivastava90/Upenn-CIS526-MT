A Death egy amerikai death metal zenekar volt, melyet 1984-ben alapított Chuck Schuldiner gitáros/énekes. A zenekar a floridai death metal színtér egyik legismertebb és legsikeresebb csapata volt. 15 éves működésük alatt állandóan változó felállással hét stúdióalbumot készítettek és folyamatosan koncerteztek Észak-Amerikában valamint Európában. Néhány forrás szerint a Death volt a névadója magának a death metal stílusnak, de ez a dicsőség a Possessed zenekart és Death Metal című dalukat illeti meg. 1985 márciusában rögzítették a háromszámos Infernal Death demót, majd Rick kilépett a zenekarből. Rövid ideig a michigani Genocide gitárosa és basszusgitárosa csatlakozott hozzájuk, de nem sokkal később Chuck kivételével mindenki távozott a zenekarból. Kam Lee és Rick Rozz csatlakoztak a Bill Andrews alapította Massacre zenekarhoz, Schuldiner pedig Torontóba költözött 1986 elején és rövid ideig a kanadai Slaughter tagja volt. Az Egyesült Államokba való visszatérése után Chris Reifert dobossal kezdett dolgozni új Death dalokon San Francisco-ban. Kettesben vették fel a Mutilation demót, ami alapján a Combat lemezkiadó szerződést ajánlott a Death-nek. Az első album felvételei nyáron zajlottak Randy Burns irányításával a hollywoodi Music Grind stúdióban. A klasszikus death metal lemezként számon tartott Scream Bloody Gore 1987 márciusában jelent meg. Az első Európa-turnéra a Death történetében 1989-ben került sor és a Spiritual Healing' albumon vált először érezhetővé, hogy a Death megpróbál eltávolodni a death metal stílus népszerűsége nyomán pár év alatt klisévé kopott megoldásoktól. Az 1991-es Human albumon Chuck Schuldiner mellett a Cynic két oszlopos tagja Paul Masvidal gitáros és Sean Reinert dobos, valamint a Sadus basszusgitárosa Steve DiGiorgio játszott. DiGiorgio még 1986-ban San Franciscóban ismerte meg Chuckot, amikor a Death és a Sadus ugyanabban az épületben tartotta zenekari próbáit. Az album Lack of Comprehension dalára elkészült az első Death videoklip. Az egy éven át tartó észak-amerikai és európai turnékon Skott Karino helyettesítette Steve DiGiorgio-t. Chuck Schuldiner ekkor már két éve küzdött az agytumorral és egyre kevesebb esély mutatkozott, hogy akár a Death, akár a Control Denied újra színpadra tud állni. Fél évvel később december 13-án Chuck szervezete végül megadta magát a ráknak és a metal műfaj egyik kiemelkedő alakja távozott el. Életműve befejezetlen maradt, a Control Denied második albuma már nem készülhetett el.