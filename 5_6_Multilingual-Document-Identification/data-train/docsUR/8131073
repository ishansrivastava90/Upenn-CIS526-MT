ალვარო რეკობა დაიბადა 17 მარტს ურუგვაის დედაქალაქ მონტევიდეოში. რეკობას ინტერული დებიუტი 1997 წლის 31 აგვისტოს შედგა რონალდოსთან ერთად ბრეშიას წინააღმდეგ.რეკობამ ამ თამაშში ჯერ 40 მეტრიდან აიღო მოწინააღმდეგის კარი, შემდეგ კი ულამაზესი საჯარიმო დარტყმით გაახვია ბურთი ბრეშელთა ბადეში.ბოლო 10 წუთში გატანილმა ამ ორმა გოლმა ინტერს მოწინააღმდეგეზე 2-1 გაამარჯვებინა, როკობა კი პუბლიკის სიმპატიად აქცია. მიუხედავად კარგი დებიუტისა,რეკობამ ამ სეზონში მხოლოდ შვიდჯერ ითამაშა და სამი გოლი გაიტანა, რაც გარკვეულწილად რონალდოს ფაქტორით იყო გამოწვეული. ამ წელს რეკობამ გუნდთან ერთად ევროპის უეფას თასი მოიგო. მწრთვნელის ხუშტურის გამო რეკობამ კლუბის ძირითადში ფეხი ვერ მოიკიდა და 1999 წელს ის არენდით ვენეციაში გაუშვეს,სადაც 19 მატჩში 11 გოლი და 9 საგოლე გადაცემა მიითვალა. ხშირი ტრავმებისა და შესაბამისად სათამაშო დროის ნაკლებობის გამო,მიუხედავად უდიდესი ტალანტის ეპიზოდური გამოვლინებისა, მან კლუბის ხელმძღვანელობების იმედები ბოლომდე ვერ გაამართლა. 2007 წლის დასაწყისში რეკობა არენდით ტორინოში გაუშვეს, სადაც მან ერთი სეზონი ითამაშა და 22 მატჩში 3 გოლი გაიტანა. 2008 წელს რეკობა თავისუფალი აგენტის სტატუსით ბერძნულ პანიონისში ჩაირიცხა. შემდეგ წელიწადს მან კლუბთან კონტრაქტი შეწყვიტა ორმხრივი შეთანხმების საფუძველზე და 2009 წლის 27 დეკემბერს ისევ მშობლიურ დანუბიოს მიაშურა.