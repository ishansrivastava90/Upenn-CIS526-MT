Vid Anfield finns idag Hillsborough memorial där namnen och åldrarna på de avlidna finns angivna. Där lyser även en eld som aldrig släcks. Vid den här tiden hade de flesta arenor höga staket mellan åskådarna och planen för att förhindra den huliganism som hade plågat sporten i många år. Huliganerna var särskilt våldsamma i England där planinvasioner och att kasta in föremål på planen var vanligt. Huliganer var inte orsaken till olyckan men staketet skulle senare pekas ut som en av de bidragande orsakerna till olyckan. Fortfarande var de ansvariga för matchen mycket förvirrade över vad som hände. Polisen antog först att man såg en planinvasion och satte in förstärkningar för att hålla folk borta från planen istället för att hjälpa dem ut. Fansen var packade så tätt att flera dog medan de fortfarande stod upp. Planen fylldes snabbt med folk som kippade efter andan eller hade klämskador samt med kropparna av de döda. Det tog lång tid för polisen att inse omfattningen av problemet och när de väl gjorde det blev ambulanserna överbelastade. Fansen hjälpte till så gott de kunde, många försökte ge hjärt-lungräddning och några använde reklamskyltar som bårar. Då dessa händelser utspelade sig användes några poliser fortfarande till att bilda kedja vid mittlinjen för att hindra fansen från att nå Nottingham Forest-fansen på andra sidan. Några försökte bryta igenom kedjan för att få skadade supportrar till ambulanser. Totalt klämdes 95 personer ihjäl och 766 blev skadade. Tony Bland överlevde nästan fyra år i koma innan dödstalet fick höjas till 96. Sheffield Wednesday kritiserades för deras låga antal vändkors vid Leppings Lane End och arenans i övrigt dåliga säkerhet. Taylorrapporten hävdade dock att det var bristen i poliskontrollen som var orsaken till olyckan. På grund av det låga antalet vändkors uppskattar man att det skulle dröjt till 15.40 innan alla skulle kommit in på arenan om inte grindarna öppnats. Gate C öppnades för att släppa in mer folk, men det totala antalet människor inne på arenan tros inte ha överstigit dess kapacitet. Olyckan orsakades av att majoriteten av fansen gick till de centrala boxarna 3 och 4. Normalt sett skulle någon ha dirigerat fansen bort från de fulla boxarna, men inte denna dag. Officiellt var varje box kapacitet runt 2000, men den borde ha varit runt 1600 eftersom man inte uppfyllde alla säkerhetskrav. Man uppskattar att antalet människor i dessa boxar strax efter 15.00 var över 3000. Denna överbefolkning orsakade de fatala händelserna. I artikeln stod även att 'fulla Liverpoolfans attackerade räddningsarbetare som försökte återuppliva offer' och 'poliser, brandmän och ambulanspersonal blev slagna, sparkade och urinerade på'. Efter detta blev tidningen bojkottad i Liverpool och många läsare sade upp prenumerationen och slutade att köpa den i affärerer. Hillsborough Justice Campaign organiserade också en nationell bojkott som var mindre framgångsrik men ändå minskade försäljningen något. Liverpool ändrar sitt klubbmärke och lägger till två flammor vid sidorna för att hedra offren.