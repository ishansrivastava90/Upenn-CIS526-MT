Szczęście Marysi nie trwało, gdy przypadkiem dowiedziała się, iż Ewa spodziewa się dziecka i istniało podejrzenie, że będzie to dziecko Krzysztofa. Marysi trudno było pogodzić się z faktem, iż mąż interesuje się losem byłej kochanki, która definitywnie zaprzeczała, iż to on jest ojcem, co z kolei mogło ponownie zagrozić jej ledwie odbudowanemu małżeństwu. Marysia zdawała sobie sprawę, że dziewczyna w dalszym ciągu kocha Krzysztofa, który z kolei nie potrafił pozostać obojętnym wobec jej problemów – zwłaszcza, gdy matka Ewy wyrzuciła córkę z domu. Czarę goryczy przelała nieobecność Krzysztofa na ślubie siostry Marysi, Marty, gdyż tego dnia Ewa właśnie zaczęła rodzić. Krzysztof towarzyszący pozbawionej opieki bliskich osób Ewie, musząc oddać krew dla jej córeczki dołączył do gości grubo po ceremonii. A kilka tygodni później na prośbę dziewczyny zgodził się zostać ojcem chrzestnym małej Oli, czyniąc Marysi kolejną przykrość. Stosunki między Marią a Krzyśkiem od dawna nie układały się tak dobrze. A w Sylwestra Norberta, w którym żegnając się z mężem, nie przypuszczała, iż widzi go ostatni raz. U przepełnionej cały dzień niepokojem Marysi, nie mogącej doczekać się powrotu męża popołudniu nieoczekiwanie zjawił się Rogowski, przekazując hiobową wieść o śmierci Krzysztofa. Przez okres kilku miesięcy Marysia tkwiła rozdarciu między dwoma mężczyznami, spotykając się to z jednym to drugim. Czuła, iż Arturowi na niej zależy, a jednocześnie nie potrafiła oprzeć się fascynacji Radoszem. Tym bardziej, że obaj mężczyźni deklarowali natychmiastową chęć poślubienia kobiety. Rywalizacja obu panów przeniosła się aż do Grabiny, gdzie spędzała wakacje Marysia pomagając rodzicom pod nieobecność Marka.  Z czasem Marysia uświadomiła sobie, iż w dalszym ciągu nie jest gotowa na związek, z ani jednym, ani drugim, gdyż wciąż myśli o Krzysztofie. W końcu dzięki rozmowie z Renią córka Mostowiaków uświadomiła sobie, iż nie można ciągle żyć przeszłością. Jednocześnie nie było już większych wątpliwości, iż Aleksander szuka w Marysi po prostu swojej dawnej narzeczonej. Okazało się, iż ukochana Radosza Joasia, wcale nie zaginęła, tylko zginęła kilka lat wcześniej podczas wspólnego urlopu we Francji, który spędzała z Aleksandrem. Marysia po raz kolejny przestraszona wizytą Radosza, który zaczął ją nagabywać, szukając schronienia trafiła do mieszkania Artura, lądując tego samego wieczoru w jego łóżku.