Во Македонија, книгата е достапна од 2005 година, издадена е од ТНИД „Ѓурѓа“ - Скопје, преведена e од Елена Николова, и има 590 страници. Хитлер бил сместен во ќелијата бр. 9  во затворот во тврдината Ландзберг. Понатамошното судење во врска со државниот удар ги сместило во затвор и Хитлеровиот возач Емил Мауриц и неговиот близок соработник Рудолф Хес на пет години, иако и тие добиле скратување на шест месеци. За време на престојот на Хитлер во затвор, тој го променил својот поглед спрема употребата на насилство, така што оттогаш секоја негова постапка требало да биде навидум сосема легална. ---- Предговор Глава I, Во куќата на моите родители Глава II, Години на учење и страдање во Виена Глава III, Формирање на општите политички погледи од виенскиот период Глава IV, Минхен Глава V, Светската војна Глава VI, Воената пропаганда Глава VII, Револуцијата Глава VIII, Почетокот на мојата политичка дејност Глава IX, Германската работничка партија Глава X, Зошто Второто царство се распадна Глава XI, Народ и раса Глава XII, Почетен период на формирање на НСДАП Глава I, Светоглед и партија Глава II, Државата Глава III, Поданик и граѓанин Глава IV, Улогата на личноста и идеалот за народната држава Глава V, Светоглед и организација Глава VI, Почетокот на борбата. Моќта на ораторството Глава VII, Судирите со црвениот фронт Глава VIII, Силниот е моќен со својата самостојност Глава IX, Основни погледи врз организацијата на СА Глава X, Маската на федерализмот Глава XI, Пропаганда и организација Глава XII, Прашањето на синдикатите Глава XIII, Повоената германска политика Глава XIV, Германската политика за Источна Европа Глава XV, Правото на законска одбрана Заклучок ---- Во „Мојата борба“, Хитлер ја користи главната теза „еврејската напаст“, што зборува за наводна еврејска завера за контролирање на светот. Раскажувачот го опишува процесот по којшто станал толку антисемитистички и милитаристички настроен, особено за време на престојот во либерален и толерантен. Кога првпат видел антисемитистички собир, вели тој, сметал дека воопшто не е вреден за да размислува за тоа. Малку подоцна и, се чини, одеднаш, го прифатил антисемитизмот со целото срце и тој станал главната цел во неговата програма за национална реконструкција. „Мојата борба“ јасно го претставува Хитлеровиот расистички светоглед, делејќи ги луѓето по нивното потекло. Хитлер вели дека германските ариевци се на врвот на хиерархијата, а Евреите и Циганите се на дното. Понатаму вели дека доминираните народи имаат корист од учењето од супериорните ариевци. Тој тврди дека Евреите коваат завера за спречување на „господарската раса“ правилно да го владее светот преку тоа што ја изретчуваат расната и културната чистота и што ги убедуваат ариевците да веруваат во еднаквост, наместо во супериорност и инфериорност. Ја опишува борбата за владеење на светот како расна, културна и политичка битка помеѓу ариевците и неариевците. Во 1928 година, Хилтер почнал да пишува втора книга во којашто ги проширил овие идеи и претпоставил дека околу 1980 година ќе се одвие конечна борба за светска власт помеѓу САД, здружените сили на Голема Германија и Британската империја. Владата на Баварија, во договор со федералната влада на Германија, не дозволува копирање или печатење на книгата во Германија и се спротиставува на истото и во други земји, но со помал успех. Поседување и купување на книгата е легално. Тргување со стари копии е исто така легално, освен ако тоа не се прави на таков начин „да шири омраза или војна“, што е, според антиревизионистичките закони, нелегално. Повеќето германски библиотеки чуваат верзии на „Мојата борба“ со премногу коментари.