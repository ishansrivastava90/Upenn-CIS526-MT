Старгейт е въображаемо устройство използвано в научно-фантастичния сериал Старгейт SG-1. Представлява портал с овална форма, който свързва чрез "червеева дупка" две планети разположени на неограничено разстояние. В принципа му на действие е заложен механизъм огъващ пространството, така че огромните космически разстояния да бъдат изминавани за няколко секунди. Работата с него се извършва посредством терминал, чрез който се набира седемцифрена комбинация от клавиши обозначаващи различи съзвездия в пространството. В историята на сериала се счита, че порталите са създадени от древна раса населявала някога Земята - Алтераните. Преди милиони години те се развили като високо технологична цивилизация. Имали кораби, с които пътували до различни места в Галактиката, а по-късно и чрез Старгейти. Именно чрез тях те развили гигантска империя обхващаща много звездни системи. Просперитетът и интелекта им нараствал докато достигнали такова ниво на развитие, при което започнали да се "възнасят", издигайки се на по-високо ниво на съществуване, под формата на чиста енергия. Това сложило началото на края на тяхната раса. Почти всички алтерани се възнесли като останала само една малка част от тях в телесна обвивка, за която се смята, че поставила началото на гена на съвременния човек. Тази тематика е залегната в сериала Старгейт Атлантида, където откривайки Атлатида, учените изпратени от Земята могат да работят с различните машини в града само ако притежават гена на Древните. Старгейт устройството на Земята стояло заровено хиляди години в териториите на днешен Египет, докато не е открито. Така Земята става отново част от глобалната система на старгейт, но и е изложена на множество опасности от страна на извънземните раси населяващи вселената.