Efter at sydstatsgeneralen Leonidas Polk havde besat byen Columbus i Kentucky, og dermed krænket statens  neutralitet, accepterede Buckner en kommission som brigadegeneral i Sydstatshæren den 14. september 1861, og mange af dem som han tidligere havde kommanderet i militsen sluttede sig til ham. Han blev chef for en division i Army of Central Kentucky, under William J. Hardee, og blev placeret i Bowling Green. Sent den følgende nat holdt generalerne krigsråd, og Floyd og Pillow udtrykte tilfredshed med dagens begivenheder, men Buckner overbeviste dem om, at de ikke havde store chancer for at holde fortet eller undslippe fra Grants hær, som til stadighed modtog forstærkninger. Hans defaitisme slog igennem på mødet. General Floyd, som var bange for at blive stillet for retten, hvis han blev fanget af unionshæren, søgte garantier fra Buckner om, at han ville få tid til at undslippe med nogle af sine regimenter fra Virginia, inden hæren overgav sig. Buckner accepterede, og Floyd overgav kommandoen til Pillow. Pillow havde de samme betænkeligheder som Floyd og overgav straks kommandoen til Buckner, som lovede at blive tilbage og overgive sig og hæren. Det lykkedes for Pillow og Floyd at undslippe, og det samme gjorde oberst Nathan Bedford Forrest og hans kavalerister. Grant var høflig overfor Buckner efter overgivelsen, og tilbød at låne ham penge til at komme igennem den forestående fængsling, men Buckner afslog. Overgivelsen var en ydmygelse for Buckner personligt, men også et strategisk nederlag for Sydstaterne, som mistede over 12.000 mand og udstyr, såvel som kontrollen over Cumberland floden, hvilket medførte evakueringen af Nashville. Buckner var krigsfange i Fort Warren i Boston, Massachusetts indtil den 15. august 1862, hvor han blev udvekslet for general George A. McCall. Dagen efter blev han forfremmet til generalmajor. I august 1864, blev Buckner was forflyttet til vest for Mississippifloden, hvor han kommanderede et korps. Han blev forfremmet til generalløjtnant den 20. september og blev stabschef for general Edmund Kirby Smith. Han vendte tilbage til Kentucky i 1868 og blev redaktør på Louisville Courier indtil 1887. I denne periode ansøgte han i lighed med de fleste andre officerer i sydstatshæren De Forenede Staters Kongres om at få sine civile rettigheder tilbage, som der var åbnet mulighed for i den 14. forfatningstilføjelse. Det Demokratiske parti var delt som følge af den økonomiske lavkonjunktur som opstod uder den Demokratiske præsident Grover Cleveland, og nominerede William Jennings Bryan som præsidentkandidat. Buckner var modstander af Bryans krav om "free silver", som var en plan der gik ud på at fastsætte sølvprisen i forhold til guld som 16 til 1, og derefter binde dollarkursen til denne værdi. Planen var i modstrid med verdensmarkedsprisen som på daværende lå på 32 til 1. Buckner mente at Bryans plan ville have ruineret den amerikanske økonomi. Ved sin død var Buckner den sidste overlevende sydstatsofficer af rang over brigadegeneral. Han døde i Munfordville, Kentucky, og ligger begravet på Frankfort kirkegården i Frankfort, Kentucky.