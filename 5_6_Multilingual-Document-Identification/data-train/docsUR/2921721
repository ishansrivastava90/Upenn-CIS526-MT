Az amerikai popzene történetében egyedül Conway Twitty szerzett 55 lemezével slágerlista első helyet, se a Beatles, se Elvis Presley, Frank Sinatra nem jutott el eddig. Conway 55-ik lemeze a "Crazy in Love" 1990. decemberben ugrott a slágerlisták élére. Hosszú karrierje alatt majd minden zenei irányzatban szerepelt,a blues, a rock and roll, a dixieland, az R&B country és a gospel területén is sikereket aratott. Twitty a Mississippi fia volt, apja hajóskapitány, a Mississippi melletti Friars Pointban lakott családjával. Ő tanította meg fiának az első gitárakkordokat, amikor Twitty négy éves korában egy kis gitárt kapott. Friars Point a Mississippi mellett egy kisváros volt, túlnyomórészt feketék lakták, gyapottelepekkel és farmokkal. A szomszédjukban is egy színes bőrű ember lakott, akit „Uncle Fred”-nek hívott, és akit bálványozott, szerette énekeit. Ez volt a kezdete, hogy Twitty érdeklődése a zene iránt felerősödött, órákat töltött el árokpartokon, a színes bőrűek templomaiban, hallgatta a blues és gospel zenét, emellett a négerek énekét a faluban és templomokban, valamint a rádióban minden szombaton hallható „Grand Ole Opry” műsorban. 10 éves korában alapította meg első zenekarát, a "The Phillips County Ramblers"-t. 1953-ban végzett a helenai Central High School-ban. Ebben az arkansasi városkában szerette meg a basebalt, ez hamarosan élete közepe lett, híres játékos szeretett volna lenni. Miután Helenaban befejezte középfokú tanulmányait, szerződést kötött a „Philadelphia Phillies” csapatával, de a koreai háborúba való katonai behívója megakadályozta a további pályafutását. Amikor befejezte katonáskodását a Amerikába, nyitva állt volna előtte a baseball-csapatba való kerülés, de inkább muzsikuskarrierbe kezdett. Ennek egyik oka az volt, hogy meghallotta Elvis Presley számát, a "Mystery Train."-t. Az új zene hatása alá került és elkezdett rock and roll számokat írni. 1956 végéig, míg el nem hagyta a Sun-t, egy rockabilly turnén vett részt, többek között Arkansasban és Texasban. Az arkansasi és a texasi turné hatására változtatta meg a nevét egy arkansasi kisváros, Conway, és egy texasi kisváros, Twitty nevéből képezve művésznevét. 1957 elején átigazolt a „Mercury Records”-hoz, ahol több kislemeze is megjelent, átütő siker nélkül. 1958-ban újabb lemezkiadó váltás, és a várt siker bekövetkezte. Az MGM-el írt alá lemezkiadási szerződést, aki megjelentette a "It's Only Make Believe" számát. A dal No.1 lett a Billboard listán és 8 millió példányban fogyott el. 21 különböző országba is első helyezést ért el a dal. A lemezen Elvis Presley háttérénekesei, a the „Jordanaires” énekeltek. 1959 és 1960 között számos dal követte, többek között a "Danny Boy" és a "Lonely Blue Boy,". Sikerének eredménye a filmszerepei is 1960-ban, a „Sex Kittens Go to College”, „Platinum High School”, és a „College Confidential” mozifilmekben. 1961 elején egyre több country zenét kezdett el írni és előadni, bár még elsődlegesen popzenei előadó volt. Egy alkalommal egy előadó, Ray Price Twitty egyik dalát, a "Walk Me to the Door" country stílusú dalával a Top 10-be került, ekkor határozta el, hogy a továbbiakban country énekesként folytatja pályafutását. 1965 végén Twitty egy jó barátja, Harlan Howard segítségével ismerkedett meg Owen Bardley-vel, egy lemezkiadóval, ennek hatására írta alá a Deccaval a lemezkiadási szerződést. 1966-ban adta ki első country számokat tartalmazó lemezét a "Guess My Eyes Were Bigger Than My Heart," címmel. Ezután sorban jelentek meg slágerlista vezető számai, mint a "The Image of Me", "I Love You More Today," "To See My Angel Cry," "Hello Darlin'," "Fifteen Years Ago," és a "How Much More She Can Stand" számai. A Deccaval való együttműködés eredménye 17 slágerlistás dal, köztük olyan híres számok, mint a "Hello Darlin'," "Linda On My Mind," and "You've Never Been This Far Before," Az 1970-es évek végén kezdett együttműködni Loretta Lynn-nel, 1971 elején jelent meg első közös duettjük, az "After the Fire Is Gone", mely hatalmas sikert aratott. Ezek után folytatták együttműködésüket, évente egy albumot megjelentettek, ebből 14 került be a Top10-be, megkapták együtt a countryzene év duója kitüntető címet. Twitty Lynn-nel történő duettje mellett szólókarrierjét is folytatta. 1973-ban a Decca lemeztársaság az MCA Records érdekkörébe került. A Decca-nál ez idő alatt számos slágere jelent meg, köztük az "I See the Want To in Your Eyes", "Linda in My Mind", "Touch the Hand" "After All the Good Is Gone", "I've Already Loved You in My Mind", "Happy Birthday Darlin'", "Tight Fittin' Jeans", és a "Red Neckin' Love Makin' Night." 1975-ben  Oklahoma City-ből Nashville-be költözött. 1981 végén az „Elektra”-hoz szerződött, ahol több slágerlistás kislemeze jelent meg.  1985-ben jelent meg az 50-ik No.1 lemeze, a "Don't Call Him a Cowboy". 1987-ben visszatért az MCA lemezkiadóhoz, megjelentette a "Julia" és a "I Want to Know You Before We Make Love." számát.  Haláláig ennél a lemezkiadónál maradt és adta ki lemezeit. 1990-ben jelent meg az 55-ik lemeze, ami No.1 helyet foglalt el a slágerlistán, a "Crazy In Love", 5 hónapig vezette a listát. 1993-ban Twitty a Missouri államban lévő Bransonban megbetegedett, és nemsokára hasüregi aneurizmában meghalt. Röviddel halála után jelent utolsó albuma, a „Final Touches”. 1999-ben a Country Music Hall of Fame tagja lett. Twitty háromszor házasodott meg, utolsó felesége Dee Henry Jenkins volt. Házasságaiból négy gyereke születetett, Michael, Joni, Kathy és Jimmy Jenkins 2004-ben Twitty-vel egy olyan lemez jelent meg, ahol duettet énekelt Anita Cochrane-nel, a lemez címe "I Want to Hear a Cheating Song" volt. Ezen a lemezen Twitty hangját elektronikusan állították elő számos 1980-as években született slágeréből. Twitty, Conway Twitty, Conway