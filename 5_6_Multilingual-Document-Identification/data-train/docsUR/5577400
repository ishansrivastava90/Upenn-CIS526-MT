کودک و فرشته، فیلمی است از مسعود نقاش زاده، در مورد مقاومت مردم خرمشهر در روزهای اول جنگ ایران و عراق، که برای اولین بار در بیست و هفتمین جشنوارة بین‌المللی فیلم فجر نمایش داده شد. قسمت‌هایی از فیلم برگرفته از کتاب دا می‌باشد. مونا احمدی، محمدرضا زادسرور، قاسم زارع، افشین هاشمی، حسین توشه، مالک حدپورسراج، شبنم مقدمی، علیرضا حسینی، سودابه بیضایی، سیما خضرآبادی، وحید نجفی شوشتری، حسین سلیمانی رؤیاهای ما، بسیار بیش از آنچه خیال می‌کنیم در زندگی ما نقش دارند و اگر عمیقاً به آنها توجه کنیم، در می‌یابیم که با زبانی مبهم و رازآلود، کیفیت حضور ما در این جهان را از طریق رمزها و نشانه‌ها می‌نمایانند و تعبیر می‌کنند. و در بسیاری موارد از رویدادهای آینده، پیش‌آگاهی می‌دهند. اما خیره شدن به رؤیاها و درک صحیح آنها آنقدر نیاز به ممارست و تمرکز دارد که ما غالباً از خیر درک و فهم آنها می‌گذریم.  با این‌همه اگر نیک بنگریم به وضوح درمی یابیم که دامنة تأثیر رؤیاهای ما گاهی چنان گسترده می‌شود و با واقعیت می‌آمی‌زد که برای لحظاتی اصالت رؤیا یا واقعیت را فراموش می‌کنیم. این همان احساسی است که از دیدن فیلم‌هایی که عمیقاً بر ما تأثیر می‌گذارند به دست می‌آوریم و فاصلة جهان فیلم و واقعیت را برای مدتی کوتاه فراموش می‌کنیم. فرشته دختری در آستانة جوانی، رؤیایی می‌بیند که تمام آینده و سرنوشت او و برادرش را به شکلی رازآمیز می‌نمایاند. اگر چه او ناگهان همة کسانش را از دست می‌دهد و در جستجوی برادرش از میان آتش سهمگین جنگ می‌گذرد، اما در نهایت چیزی را می‌یابد که در رؤیای شگفت‌انگیزش دیده بود؛ زندگی در مرگ. و این پاداش یک فرشته‌است.