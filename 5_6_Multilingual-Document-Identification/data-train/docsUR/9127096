கணினி-மாந்த இடைத்தொடர்பு என்பது மனிதர்களுக்கும் கணனிகளுக்கும் இடையிலான இடைத்தொடர்புகளை கற்கும் ஒரு படிப்பாகும். இது கணணி விஞ்ஞானம், நடத்தை விஞ்ஞானம், வடிவமைப்பு மற்றும் மற்றைய படிப்புகளையும் சேர்த்த படிப்பு ஆகும். பாவனையாளர்களினதும் கணணிகளினதும் இடைத்தொடர்பானது கணனியின் முகப்பு தோற்றத்தில்  தங்கியுள்ளது. இது கணனியின் மென்பொருள், வன்பொருள் இல் தங்கியுள்ளது. கணினி-மாந்த இடைத்தொடர்பு என்பது மாந்தர் பயன்படுத்தும் கணனிகளின் இடைதொடர்பின முகப்பின்  வடிவமைப்பு, ஒழுங்கமைப்பு, அமுலாக்கம் என்பவற்றை உள்ளடக்கிய ஒரு கல்வியாகும். கணனியின் பக்கம் நோக்கினால் கணணி கிராபிக்ஸ், ஒபெரடிங் சிஸ்டம்ஸ், ப்ரோக்ராமிங் மொழிகள், உருவாக்கும் சூழல் என்பன இக்கல்விக்கு தேவைப்படுகின்றன. மாந்தர் பக்கம் நோக்கினால் தொடர்பாடல் கல்வி, கைத்தொழில் வடிவமைப்பு, சமுதாய விஞ்ஞானம் மற்றும் மனித திறன் என்பன இக்கல்விக்கு தேவைப்படுகின்றன. பல்வேறு பின்னணிகளிலுள்ள மக்களும் இக்கல்வியின் வெற்றிக்கு பங்களிப்பு செய்யலாம். இருப்பினும் வித்தியாசமான மனிதர்களின் திறமைகளால் கணினி-மாந்த இடைத்தொடர்பு என்பது சவாலான விடயமாக கருதப்படுகிறது.