மும்பையில் செயின்ட் சேவியர் கல்லூரியில் இளங்கலைப் பட்டம் பெற்ற பின், மாணவர் உதவித் தொகையுடன் தனது படிப்பைத் தொடர கலிபோர்னியாவில் லாஸ் ஏஞ்சல்சிலுள்ளதென் கலிபோர்னியா பல்கலைக் கழகத்தில் சேர்ந்தார். இந்தியாவிற்கு திரும்பியதும், அவர்முதலில் பெமினா பத்திரிகையில் பத்திரிகையாளராகப் பணியாற்றி, பின்னர் மாடலிங் தொழிலை மேற்கொண்டார். அவர் மாடலாக விளம்பரம் செய்தவற்றுள், 1966ல் பிரத்தியேகமான மாடலாகத தோன்றிய தாஜ்மஹால் தேநீர் மற்றும் டெலிவிஷன் எக்ஸ் ஆகியவற்றின் அறிமுக விளம்பரங்களும் அடங்கும். மிஸ் இந்தியா போட்டியில் இரண்டாவது ரன்னர் ஆக வந்தார். மற்றும் 1970ல், மிஸ்ஆசியா பசிபிக் ஆக பட்டத்தை வென்றார். 1970களில் வெளிவந்த ஒவ்வொரு ஹிந்தி திரைப்பட பத்திரிகையிலும் அட்டைமுகப்பில் அவர்படம் வந்தது. 1976 டிசம்பரில், சினி ப்ளிட்ஸ் பத்திரிகை தொடங்கப்பட்ட போது அதன் முகப்பு அட்டையில் ஜீனத் அமன் படம் வெளியிடப்பட்டதே அச்சமயத்தில் அவருக்கு இருந்த புகழுக்குச் சான்றாகும். இருப்பினும், புகழ் பெற்ற 'ஸ்டார் டஸ்ட்' பத்திரிகையில் எப்போதும் விரும்பப்பட்ட அட்டைப்பட நாயகியாக அவர் திகழ்ந்தார். "பந்தன் குச்சி தாகோன் க", "யாடன் கி கசம்", "பாத் பன் ஜாயே " & "நமும்கின்" போன்ற பெண்கள்-சார்பான கதைக்கரு கொண்ட படங்களில் அவரது நடிப்புத்திறன் விமர்சகர்களின் பாராட்டுதல்கள் பெற்றன, ஆனாலும் இதில் எந்தஒரு படமும் வீடியோ வளர்முகக் காலகட்டத்தில் பெரும்வெற்றி பெறவில்லை. 1989ல் வெளிவந்த, நீதிமன்றக் கதைக்களம் கொண்ட "கவஹி" திரைப்படத்தில் முன்னணி நாயகியாக நடித்ததே அவரின் கடைசி பாத்திரமாகும். 2004ல், மும்பையில் செயின்ட் அண்ட்ரூ அரங்கத்தில் நடத்தப்பட்ட த கிராஜுவேட் என்னும் நாடகத்தில் திருமதி ராபின்சன் என்ற பாத்திரத்தில் அவர் தோன்றினார். B4U டிவி நடத்திய "ஜீனத்துடன் உரையாடல்" என்ற நிகழ்ச்சியில் பங்கேற்றார், மேலும் கரன் ஜோகர் தொகுத்து வழங்கிய காபி வித் கரன் நிகழ்ச்சியில் ஹேமா மாலினியுடன்பங்குகொண்டார். 2008ல், நடந்த ஜீ சினி விருதுகள் வழங்கும் விழாவில் ஜீனத்தின் திறமைக்காகவும் மற்றும் ஹிந்தி சினிமாவிற்கு அவர் அளித்த பங்களிப்புக்காகவும் வாழ்நாள் சாதனையாளர் விருது வழங்கப்பெற்றார்.