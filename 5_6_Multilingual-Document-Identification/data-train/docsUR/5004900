De twee vochten meerdere malen gedurende de oorlog. In hun laatste gevecht werd de Skull begraven onder het puin van een gebombardeerd gebouw. Omdat hij werd blootgesteld aan een experimenteel gas in dat gebouw, raakte hij in een vorm van schijndood die jaren zou duren. Red Skull startte een nazi-kolonie op een klein verlaten eiland, en adopteerde een dochter die uiteindelijk bekend zou komen te staan als Sin. Hij en Captain America zetten hun persoonlijke oorlog voort. De strijd bereikte een keerpunt toen Red Skull ontdekte dat het gas wat hem jaren in schijndood had gehouden langzaam uitgewerkt raakte, en hij razendsnel verouderde tot wat momenteel zijn leeftijd zou moeten zijn, ver in de 80. In een laatste poging zijn vijand te verslaan ontvoerde hij Captain America’s bondgenoten en dwong hem om zich over te geven en een behandeling te ondergaan die hem verouderde tot de leeftijd die hij zou moeten hebben. Daarna vochten de twee nog eenmaal, waarbij Red Skull stierf. Captain America’s jeugd werd later door de Avengers hersteld. Skull veranderde ook zijn manier van werken. Hij begon nu organisaties te financieren die rechtstreeks voor hem werkten. Verder probeerde hij Captain America’s reputatie te vernietigen door hem te vervangen door een dubbelganger genaamd John Walker. Dit mislukte toen de dubbelganger zich tegen Skull keerde en hem het Dust of Death gif liet inademen. Red Skull overleefde dit, maar zijn gezicht veranderde in een echte rode schedel in plaats van het masker dat hij vroeger droeg. Skull’s relatie met andere superschurken verliep niet soepel aangezien de meeste niets van hem wilde weten vanwege zijn naziverleden. De mutante terrorist holocaust, probeerde Skull zelfs te doden vanwege het feit dat hij een nazi was. Skull probeerde ook een bondgenootschap te sluiten met Kingpin, maar die weigerde. Skull’s nieuwe identiteit werd uiteindelijk ontdekt. Hij werd gearresteerd en naar Duitsland gebracht om te worden veroordeeld wegens misdaden tegen de menselijkheid. Hij wist maar net te ontsnappen, en zette zijn eigen dood in scène. Skull kwam daadwerkelijk om het leven toen hij en Captain America probeerden een zogenaamde kosmische kubus die Adolf Hitler’s geest bevatte te vernietigen. De ontploffing doodde Skull. Skull probeerde later van lichaam te ruilen met Aleksander Lukin, maar was enkel in staat zijn geest over te brengen op Lukin’s lichaam. Met de Amerikaanse superhelden momenteel verdeeld over twee kampen dankzij de registratiewet voor supermensen, heeft Red Skull/Lukin een bondgenootschap gevormd met Dr. Faustus en Dr. Doom.