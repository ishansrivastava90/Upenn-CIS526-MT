Köszönöm szépen a válasz! Ha tudsz és akarsz segíteni neki, akkor jelentkezz kérlek Gmed üzenőlapján és szedd le a bemutatkozásáról a mentorkérést! A segélykérő sabloncsalád tagjai vitalapokon használandók, hogy felhívják a figyelmet az illető szakaszban szóvá tett segítségre váró problémára. A probléma fajtájának megfelelően a szakosított sablonokat érdemes alkalmazni. Mindegyik speciális kategóriába gyűjti a problémás lapokat, és a megfelelő kocsmafali szekciók fejlécében is látszik, ha valahol segítséget kérnek. ---- Tisztelt adminok, mindenki! Mezítlábas szerkesztőként jegyzem meg, hogy most talán fölöslegesen keménykedtetek. Ha jól értem, néhány gyerek összejárt ide egy szerkesztői lapra, és váltásban fordítottak valami feliratot. Ha az a bajotok, hogy nem szerkesztői munkát végeztek, akkor megjegyzem, hogy könyvesboltban sem szokás teát-kávét iddogálni, aztán mégiscsak vannak ilyen helyek, és mindenki úgy érzi, hogy a kellemes hangulatot növelheti csak, ha néhány ember akár csak teázni tér be néha a boltba. Majd vásárolnak is olykor, biztosan. Néhány gyerek talált egy szabad helyet, ahová többen is betérhetnek, jelszó nélkül, akárhonnan, és még egy editor is jár a helyhez. Lehet, hogy közben utánanéztek egy-egy fogalomnak, vagy használták a Wikiszótárat is. Mindenesetre egyik nyelvről fordítottak valamit egy másik nyelvre, kivételesen saját örömükre. Nincs annyi idegen nyelvet beszélő honfitársunk, hogy a gyakorolgató srácokat már el kellene hajtani, hogy csináljanak valami mást. Talán inkább örülnünk kéne, hogy senki másnak, az enciklopédiának sem ártva idejárnak játszani. Üzletszerzés? Csigabi, szerinted majd céget alapítanak a felirat országos terjesztésére? Menj már. Nyilván megosztották volna másokkal, elsősorban haverokkal, üzleti haszonszerzés szándékától abszolúte mentesen, és büszkék lehettek volna arra, hogy létrehoztak valamit, ami nem volt. Nem SMS-eztek egymással az apjuk pénzén, nem a mekdonácban néztek ki a fejükből, hanem alkottak. Kezdő programozóként találkoztam egy Monopoly programmal, Commodore 64-es gépen. A ráérő időmben fejlesztgetve, közben új dolgokat tanulva, kb. egy év alatt végül teljesen lecseréltem a program minden sorát, írtam egy teljesen más Monopolyt, még új szabályokat is írtam hozzá. A Monopoly jogvédett, a régi program, amelyből az akkor még ismeretlen játék szabályait kianalizáltam, szintén jogvédett, gondolom, én pedig a mai napig büszkén gondolok arra az alkotómunkára, amit akkor belefektettem, másoknak megmutogattam, és amelyet ma is meg lehet tekinteni, mert letölthető a netről. Ingyen. Mellesleg névvel és e-mail címmel, ha jól emlékszem, és húsz év alatt valahogy mégsem törte rám az ajtót az ügyvédhad. A Monopoly programomat nem a Wikipédiához hasonlítottam. Azért meséltem csak el, hogy egyrészt egy saját élménnyel illusztrálhassam, hogy valami nem túl fontos, önkéntes feladat fáradságos megoldása is felejthetetlen élménnyel gazdagíthat, másrészt pedig ez akkor is fennáll, ha mind a téma, mind a forrás jogvédett. És hogy a játék elvi tulajdonosa, a Hasbro, ha jól emlékszem, minden bizonnyal tojik rá, hogy nem kértem az engedélyüket, és szerintem még azzal sem foglalkoznának, ha ma írnék egy ilyen programot a mai kívánalmak szerint. Egyszerűen mert nem éri meg a dolog a vitát, még nekik sem. Az a filmszöveg is lehet, hogy jogvédett, de ki a bánat foglalkozna ilyen hülyeségekkel? Egyébként pedig azzal példálózni, hogy akkor hűha, a Wikipédia Alapítvány jogsértő tevékenységben lett bűnsegéd, komolytalanság. A világon senki meg nem lelte volna azt a filmszöveget, még akkor sem biztosan, ha kifejezetten nyomozni kezd utána. Hogy a csudába tévedne el egy látogató egy szerkesztő saját lapjára, ha az a szerkesztő egy anon, aki nem is csinált itt eddig talán semmi mást? Ne veszítsük már el a józan eszünket. Pirosnál lelépni a járdáról szabálysértés, amelyet, attól tartok, talán már 100 ezer forinttal is büntethetnének, merthogy ilyen okos emberek hozzák a szabályokat, de Tgr, esküdj meg, hogy te mindig megvárod a kiürült keresztutca szélén, amíg a lámpa végre megadja az engedélyt. A józan észt, az arányérzéket nem szabadna ilyen nevetséges mértékben elvesztenünk. Az V. Henrik már régi, de mérget veszek rá, hogy minden jelenleg fellelhető kiadása valakinek a jogtulajdona. Álszent értetlenkedés az is, hogy miért csípi valaki szemét, ha már valami zeneszámnak külön szócikk jár. "Híresebb, mint a cikkalanyok 90%-a", ez a Vacsoracsata prominentjeiről is elmondható, tehát kijár nekik is a szócikk. Azok, akik valami ismeretterjesztői elhivatottságból itt szőröznek álló nap források felkutatásával, tartalmi fésülgetésekkel, természettudományi, földrajzi, történelmi ismeretek összegyűjtésével, azok valóban mentesek attól az érzéstől, hogy olyan szócikkeknek, amelyek kizárólag a Blikk vagy a DJ rádió érdeklődési körébe tartoznak, kicsit fanyar dolog elvegyülnie az Enciklopédia szakdolgozatszintű fejezeteivel? Nekem sem stimmel a dolog. Az Egyetemes Tudás bennem is másféle képet ölt, mint a lemezajánlók és sorozatszereplők tárháza. Alensha, a kávéautomatás példádat értem, világos, csak azt mondja meg valaki, hogy mit vett el tőlünk vagy bárkitől az, aki a filmszöveget, nyilván csak átmenetileg, a szerklapján tartotta? A tárhely-dolgot, remélem, nem veszi elő senki még egyszer. Ez a vita már több helyet foglal el. Sőt, ha a Commonsban találok egy használhatatlanul sötét vagy eltévedt kivágású képet, arra is úgy szól a hivatalos instrukció, hogy a javított képet inkább ne a helyére tegyem, hátha valakinek használhatatlanul sötéten tetszik, hanem tegyem ki egy hasonló nevű, másik fájlba. Nem beszélve arról a kazalnyi fölösleges régi fényképről, amelyet valami német cég lökött oda jótékonyan a Commonsnak, aztán nem is tudom, meddig volt kint a kérlelés, hogy valaki segítsen már ezt a szemetet szétválogatni, mert így képtelenség bármire is használni azokat. Szóval ne számolgassuk itt a bájtokat fölöslegesen. Persze, nem szükséges reklámozni, hogy igen, a wikin bárki tárolhatja a filmszövegeit, hogy aztán bűnös üzelmekre fordíthassa a köz erőforrásait, de ha valakinek ez jutott eszébe, akkor most mi van? Nekem különösen ellenszenves az az érzéketlen megoldás, hogy mire a gyerek észrevehette volna, ha volt valami figyelmeztetés kitéve neki, már töröltétek is a munkájukat. Nekem is veszett már el munkám, kisebb-nagyobb. A kicsiért is megszakad a szívem, és tripla fáradság újra megcsinálnom. Gyereket nem nevel egyikőtök sem?