פצאל היה בנם הבכור של נבאטית, שחי כל הזמן בצלו של הורדוס וסיים את חייו בנסיבות טראגיות. אנטיפטרוס האדומי לא ביקש מעולם לדחוק לגמרי את רגלי החשמונאים מהשלטון ביהודה ולהקים שושלת משלו שתירש את בית המלוכה המקובל על העם. רצונו היה להבטיח לו ולבניו אחריו תפקידי שליטה יוקרתיים באזור. ההתנקשות בחיי אנטיפטרוס על ידי אנשיו של הורקנוס נועדה לשמש אות פתיחה להפיכה מדינית בירושלים. מתנגדי אנטיפטרוס ויריביו בקשו להרחיק את פצאל, לתפוס את השלטון ולחזק את סיעת בית חשמונאי, שראתה עצמה נדחקת והולכת מפני אנטיפטרוס ובניו. מהלך זה קומם את פצאל, שמדיניותו ואופיו היו דומים מאוד לאלו של אביו אנטיפטרוס והוא הצליח לשכנע את הורדוס לנטוש את דרך המלחמה. אלא שהורדוס, למרות שלא היה הבכור ומעמדו הפוליטי היה נחות מזה של פצאל, כשהאחרון היה מושל ירושלים וסביבותיה ואילו הורדוס כיהן כמושל הגליל, התעלה זה על פני פצאל בשעה שהתארס עם מרים החשמונאית, ובכך הניח יסוד מדיני-משפטי למעמדו העליון במדינה. למיפגש עם הפרתים התלווה גם הורקנוס, וזאת כדי לשוות למיפגש אופי רשמי. תוך כדי השיחות התברר לפצאל כי נחתמה ברית בין אנטיוגונוס לפרתים ואף יעצו לו להימלט מהמקום באחת הספינות שעגנו בסמוך. פצאל סירב מכיוון שהתנגד להפקיר את הורקנוס לגורלו ולנפשו, ולמעשה חרץ בכך את גורלו שלו. הורדוס, שהתבצר בירושלים, חש במלכודת שטמנו הפרתים לאחיו ולהורקנוס, אולי על סמך הודעת שליח, והצליח לחמוק בלילה, הוא ומרים ארוסתו עם אמה אלכסנדרה וקבוצת שומרי ראשו, ושמו פניהם למצדה ומשם הדרימו לכיוון אדום.  בסופו של דבר פרץ אנטיגונוס לעיר והביס את מתנגדיו. הורדוס הצליח להימלט, אולם הורקנוס נתפס על ידי הפרתים ונשבה בידם. כדי להבטיח שלא יוכל לשמש עוד בכהונה הגדולה הטילו בו הפרתים מום – הם כרתו את אוזנו. פצאל, מרוב ייאוש ותיסכול הטיח את ראשו בסלע והתאבד, וכך, לדברי יוסף בן מתתיהו בספרו "קדמוניות היהודים" – "פרש, כפי שנראה לו, מן החיים באופן היפה ביותר בתוך מצוקה כזו, ושלל מן האויב את האפשרות להמיתו להנאתו". במגדלים אלה באה האמנות האדריכלית של ימי הורדוס לשיא באיכותה. אבני הפצאליס.