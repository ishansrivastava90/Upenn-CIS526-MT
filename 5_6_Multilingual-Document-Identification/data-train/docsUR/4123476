A Thrawn-trilógiában a főadmirálist a legtöbbször és legközelebbről Vader nagyúr parancsnoki stílusát. Ezt - legtöbbször ugyan közvetett módon - számos alkalommal kritizálja a trilógia során. Amikor az olvasó bekapcsolódik a történetbe, Thrawn már egy éve irányítja a Birodalmi Flottát, ám a zászlóshajója, a Chimera legénysége még nem teljesen fogadja el a főadmirálist. Természetesen nem arról van szó, hogy ne teljesítenék az utasításait, de a trilógia végére már készek a legfurcsább parancsot is habozás nélkül végrehajtani, még ha ez életveszélybe sodorja is őket - ugyanis pontosan tudják, hogy a főadmirális semmit nem tesz feleslegesen. Számtalan példa van rá, hogy egy kedvezőtlen harci helyzetből inkább visszavonul, mint hogy felesleges kockázatot vállaljon. Szerinte a visszavonulás nem megalázó, hanem egy harcászati lehetőség, éppen olyan, mint bármelyik másik. A Birodalom örökösei végén, a végső ütközetben kifejezetten megtiltja a végletekig elhivatott rohamosztagosainak a vakmerő, öngyilkos manővereket, mondván az életük és a további szolgálataik sokkal fontosabbak. Egy másik jellegzetes eset, amikor egy vonósugár-kezelő elszalasztotta a lehetőséget Luke Skywalker fogságba ejtésére. A sokáig tervezett csapdából a jedi egy ügyes trükkel szabadul, majd amikor a vonósugár-kezelő próbálja a kiképzőjére hárítani a felelősséget, Thrawn helyben kivégezteti a személyes testőrével, a noghri Rukhkal. Egy későbbi esetben Luke Skywalker szintén megszökik a vonósugár elől egy másik trükkel. A főadmirális ekkor is felkeresi a megfelelő vonósugár kezelőjét, aki elgondolkozik a történteken, majd azt mondja, hogy nem emlékszik, hogy bármilyen kézikönyvben olvasott volna hasonló szituációról, vagy hogy bármikor gyakoroltak volna ilyesmit, és ha visszatekerhetné az időt, akkor is ugyanezt tette volna, jobb lehetőséget ugyanis nem lát. Thrawn előlépteti és megbízza a hasonló vonósugár-helyzetek megoldásának kidolgozásával. Az elbeszélő szerint ez az a pillanat, ahonnan a Chimera legénysége kész meghalni a főadmirálisért. Thrawn egyébként egy-egy nagyobb hadművelet előtt hosszan tanulmányozza az ellenség fajának a művészetét, ezen keresztül próbálva megérteni a fajt, és annak alapvető pszichológiai jellemvonásait - általában sikeresen. Az Lázadók - köreiben először mendemondaként jelenik meg, miután egyetlen csillagromboló minimális veszteségekkel megsemmisít négy cirkálót a Peremvidéken. Később a történetekből egyre valószínűbbé válik, hogy a főadmirális valójában egy igazi főadmirális, ami több problémát is felvet. Az első az, hogy hol volt eddig, hiszen öt éve többé-kevésbé töretlenül a Köztársaság győzedelmeskedett a Birodalom felett. A fontosabb pedig az, hogy hogyan csúszhatott át a híres Lázadó kémhálózaton. Ugyanis eddig azt hitték, hogy az összes főadmirálissal leszámoltak.  Thrawn tettei és gyors győzelmei, mind stratégiai mind taktikai fölénye félelemmel tölti el az ellenségeit, hamar szétterjed a híre egy legyőzhetetlen zseninek, aki minden helyzetből képes győztesen kijönni. Ez a félelem még nagyobb méreteket ölt, amikor kiderül, hogy származása humanoid, és nem ember, ugyanis a Császár köztudottan rasszista volt, és ha származása ellenére kinevezte Thrawnt, az csak azt jelentheti, hogy a főadmirális tényleg egy taktikai zseni. Ám ahogy arra Bel Iblis tábornok rámutat, az ellenséget túlbecsülni éppoly veszélyes, mint lebecsülni, és az ő hitvallása szerint nem kéne ennyire félni a titokzatos ellenféltől, előbb-utóbb ő is hibázni fog. Amikor később egy ügyes trükkel megmagyarázhatatlanul átlő egy bolygót védő pajzson - illetve úgy tűnik, mintha képes lenne azt átütni - a bolygó vezetése elhiszi, hogy a főadmirális még erre az eddig fizikai képtelenségnek hitt dologra is képes, és megadja magát. Thrawn tehát ismét okosnak mutatkozik. Pontosan tudja, hogy az ellenségei zseninek tartják, és hogy félnek tőle, és még ezt is képes a maga oldalára állítani.