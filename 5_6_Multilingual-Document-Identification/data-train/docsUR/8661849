Monumendi autorid on kujur Helmut Pormeistrit, kunstitudeng Vello Rajangut, puusepp Albert Adamsoni ja isegi maadleja Kristjan Palusalut. 1964. aastal süüdati monumendi ees "igavene tuli", mis kustutati 1991. aastal. Monument on püstitatud Teise maailmasõja ajal langenud sõjaväelaste mälestuseks. Ausammas ajendas pingeid rahvuslaste ja sõjaveteranide vahel. Eesti rahvuslased avaldasid arvamust, et tegemist on Eesti riigile vaenulikkuse avaldumisega ja Nõukogude okupatsiooni ülistamisega. 11. oktoobril 2006 algatasid Reformierakonna, Isamaa ja Res Publica liidu ning Sotsiaaldemokraatliku erakonna Riigikogu saadikud sõjahaudade kaitse seaduse eelnõu ning keelatud rajatiste kõrvaldamise seaduse eelnõu. 10. jaanuaril 2007 võttis Riigikogu 66 poolthäälega sõjahaudade kaitse seaduse vastu ja 11. jaanuaril kuulutas president Toomas Hendrik Ilves selle välja. Sõjahaudade kaitse seadus annab aluse matta ümber säilmed, mille hauad asuvad ebasobivates kohtades nagu pargid, haljasalad, hooned väljaspool kalmistuid, kohad, kus haudadel toimuvad massiüritused või asuvad haudadega mitteseotud rajatised, samuti muud kohad, mis ei võimalda sõjahaudade väärikat kohtlemist. Seaduse paragrahv 10 sätestab, et ümbermaetavate säilmete senises asupaigas asunud hauamonumendid ja muud hauatähised kuuluvad teisaldamisele säilmete uude matmispaika. Pronkssõduri kaitsjad tõlgendasid seadust kui otsest rünnakut monumendi vastu ning seadus pälvis kriitikat Venemaa ametlikes ringkondades ja meedias. "Öine vahtkond" ähvardas rahutustega. 22. augustil 2006 toimus Tallinnas linna volikogu saalis ümarlaud Pronkssõduri küsimuses. Osa võtma oli kutsutud palju erinevaid ühendusi ja erakondi. Isamaaliitu, Res Publicat ja Reformierakonda kohal ei olnud. Samuti ei saanud keeleliste arusaamatuste tõttu osa võtta Konstitutsioonierakond. Ümarlaua organiseerija oli Keskerakond. Riigikogus esindatud erakondadest võtsid osa ka valitsuses olev Rahvaliit ja opositsioonis olev Sotsiaaldemokraatlik Erakond, kes mõlemad pooldasid Tõnismäe ümberkujundamist ja pronkssõduri jäämist Tõnismäele. Keelatud rajatiste kõrvaldamise seaduse eelnõu võttis Riigikogu 46 poolt- ja 44 vastuhäälega seadusena vastu 15. veebruaril 2007. 13. veebruaril tehtud paranduse kohaselt pidanuks valitsus 30 päeva jooksul pärast seaduse jõustumist Pronkssõduri Tõnismäelt teisaldama. 22. veebruaril jättis president seaduse välja kuulutamata, põhjendades otsust sellega, et "seadus läheb vastuollu Eesti Vabariigi põhiseaduse mitme sättega, ennekõike võimude lahususe põhimõttega." kaitseminister avaliku kirja, milles juhiti tähelepanu pronkssõduri teisaldamisega seotud riskidele ning pakuti koostööd nende analüüsil ja võimalikul maandamisel. thumb 26. aprillil 2007 ümbritseti pronkssõduri ümbrus kõrge taraga ning sinna püstitati telk arheoloogiliste kaevamiste läbiviimiseks. Politsei ning pronkssõduri kaitsjate vastasseis viis õhtul inimeste laialiajamiseni märulipolitsei poolt. Järgnesid massilised lõhkumised ja rüüstamised Tallinna kesklinnas. 27. aprilli öösel otsustas valitsus pronkssõduri viivitamatult teisaldada. Samal ööl teisaldati see ning paigutati politsei valve alla teadmata kohta. 27. aprillil 2007 kestsid kella neljani öösel veel rahutused. 28. aprillil 2007 kestsid eelmise päeva pärastlõunal taasalanud rahutused kella kaheni öösel. Edasistel päevadel-öödel otseseid rahutusi Tallinnas enam ei toimunud, kuid pingeline õhkkond kestis. 8. mail 2007 toimus vaikne mälestustseremoonia monumendi juures, Eesti valitsusliikmete ja välisriikide suursaadikute osavõtul. 9. mail 2007 külastas nii pronkssõdurit kui selle endist asukohta Tõnismäge paljud põhiliselt Punaarmee sõdureid mälestavad inimesed. Inimesed viisid lilli ja päev möödus rahulikult. Pronkssõdurist sai inspiratsiooni kunstnik Kristina Norman, kes lõi installatiivse keskkonna "After-War" viies ruumis, milles kesksel kohal on kuldsõdur. Kuldsõduri Tõnismäele viimise eest sai eesti kunstnik 9. mail 2009 politseilt suulise hoiatuse. 9. juunil 2009 ilmus uudis, et nüüdiskunsti muuseum Kiasma soovib kuldsõduri ära osta.