Kawaguchi heeft nooit iets van medicijnen gestudeerd. Hij weet echter een keer, op basis van gewoon gezond verstand, een gebroken been op fatsoenlijke wijze te zetten. Dat verhaal wordt bekend en hij krijgt spoedig vele patiënten, die hem op hulp vragen. Het is door de aandacht die hij de patiënten schenkt en vooral opnieuw gewoon gezond verstand dat een aantal behandelingen succesvol zijn. Ook  aanzienlijk meer succesvol dan de behandeling van Tibetaanse artsen. Hij krijgt dan ook landelijke bekendheid als "de arts van Sera". Het is op basis van die bekendheid dat hij een ontmoeting heeft met de 13de  dalai lama  Thubten Gyatso over wie hij in positieve termen in zijn boek spreekt. Door zijn bekendheid en zijn perfecte beheersing van het Tibetaans heeft hij toegang tot de hoogste kringen van zowel de aristocratie als de hiërarchie van de gelug. Hij schrijft in zijn boek  zeer positief over de Ganden tripa van die periode, alsmede over een aantal geleerden met de hoogste graad van geshe en  enkele aristocratische  leden van de Tsigang, een  ministerie van Financiën. Dat zijn echter wel uitzonderingen. Over het algemeen velt Kawaguchi een zeer negatief oordeel over het morele en intellectuele gehalte van het toen vigerende Tibetaans boeddhisme.   Hij beschrijft de enorme onwetendheid van monniken ten aanzien van ook de meest elementaire zaken uit de Tibetaans boeddhistische canon, het analfabetisme van het overgrote deel van de monniken, de desinteresse in geestelijke zaken meer in het algemeen, maar vooral de corruptie bij - ook hoge - tulkus. Ten aanzien van de corruptie heeft hij een identiek oordeel over het grootste deel van de aristocratie. Hij blijft gedurende zijn hele verblijf in Lhasa geschokt door het totale gebrek aan ook maar enig besef van hygiëne. Lhasa beschrijft hij dan ook als een  metropolis of filth. Na verloop van circa 2 jaar wordt zijn vermomming als Chinese monnik toch moeilijk te handhaven. Er komen handelaren uit Darjeeling in Lhasa aan, die hem vanuit de periode van zijn verblijf daar herkennen. Dat brengt een stroom van geruchten op gang, die hij niet weet te neutraliseren. Hij besluit Tibet te verlaten en weet na enige moeilijkheden opnieuw Darjeeling te bereiken. Al tijdens zijn terugtocht verneemt hij dat verschillende mensen uit zijn netwerk in Lhasa gevangengezet zijn en worden gefolterd. Twee personen overlijden ook als gevolg van de martelingen.  Kawaguchi  reist door naar Kathmandu. Hij doet dat op grond van de overtuiging dat op dat moment alleen druk van uit Nepal enige invloed kan hebben op de Tibetaanse autoriteiten.  Hij schrijft een concept-brief aan de dalai lama met het verzoek de personen uit zijn netwerk die nog gevangen zitten vrij te laten. Na enige besprekingen wordt die brief ondertekend door regering van Tibet gehonoreerd. Vanwege de ontdekking van een Ashoka Pillar in Boeddha was, maakte hij met andere Japanse pelgrims in 1912 opnieuw een bezoek aan de regio. In 2003 liet de Nepalese regering een postzegel drukken die het bezoek van Kawaguchi aan het land herdacht. Kawagachi is zijn hele leven een vroom boeddhist gebleven en stond in zowel theologisch als intellectueel opzicht afwijzend ten opzichte van de theosofie. Hij is echter wel goed bevriend met Annie Besant, op dat moment president van de Theosophical Society. Zij haalt hem over toch een Engelse vertaling te verzorgen, die onder de titel "" Three years in Tibet"" in 1909 verschijnt.