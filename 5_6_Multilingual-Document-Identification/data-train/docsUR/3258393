Peli alkaa varsinaisesti johdantonäytöksestä, jossa Tommy yrittää vaihtaa tietonsa vapauteen etsivä Normanille. Hypätään vuoteen 1932. Salieri käskee Tomia varastamaan ralliradalta formula-auton ja kuljettamaan sen automekaanikko Lucas Bertonen luokse. Auton sabotointi onnistuu hyvin. Aamulla Luigille tulee kiireellinen puhelu, jossa Frank kertoo erään kilpailijan murtaneen käteensä, ja Tom joutuu korvaamaan hänet.  Kilpailussa vastustajan auto hajoaa heti aloituksessa, ja kuljettaja keskeyttää. Tom voittaa ja Don Salieri sanoo, että hän on nyt kuin perheenjäsen. Hieman myöhemmin Luigi kertoo, että hänen tytärtään Sarahia on ahdisteltu ja pyytää Tomia saattamaan tämän kotiin. Eräällä kujalla he törmäävät näihin miehiin ja käsirysyn jälkeen he jatkavat matkaa, joka päättyy Sarahin kotiin. Seuraavana päivänä Salieri on raivoissaan Sarahia ahdistelleista miehistä. Salieri käskee Tomia ja Paulieta etsimään "vasikan" nimeltä Big Biff Chinatownista. Hän kertoo heille miesten sijainnin. Asemalla käydyn taistelun jälkeen Tom ja Paulie näkevät jengin pomot ja lähtevät heidän peräänsä autolla. Kaahailu jatkuu aina kolariin asti ja Paulie tappaa miehet. Muutaman päivän päästä Frank kertoo Tommylle uudesta tehtävästä. Tommyn on tapettava eräs salaisia tietoja vuotava ilotyttö ja lisäksi hotellin johtaja. Tom menee ilotytön huoneeseen ja tunnistaa tämän Michelleksi, Sarahin ystäväksi. Tom käskee tämän lähteä heti kaupungista ikuisiksi ajoiksi. Tuhotessaan hotellin Tom saapuu pian kirkkoon, jossa on meneillään hautajaiset. Hautajaiset ovat miehen, jonka Paulie tappoi. Alkaa tulitaistelu. Kauhistunut pappi tulee huoneeseen ja Tom antaa hänelle rahaa sotkun siivoamista varten. Vuosi 1933. Tom saapuu Salierin takapihalle, jossa Frank kertoo, että Sam lähti maaseudulle ostamaan kanadalaista viskiä. Kun Paulie, Tom ja kaksi muuta miestä saapuvat maatilalle, he eivät näe Samiä missään. Tom menee rekan luo ja huomaa miesten kuolleen. Kaksi miestä saapuu ja kertoo, että Sam on "sairas". Tom ampuu miehet ja juoksee takaisin Paulien luo ja he tunkeutuvat latoon. He menevät sen vintille ja löytävät Samin. Morellon miehet saapuvat. Tom ampuu rekan takaosasta heidät ja Paulie vie Samin tohtorille Oakwoodiin. Seuraavana päivänä ongelmat jatkuvat. Frank oli vienyt mafialta tilikirjoja, jotka antavat kaupungin syyttäjille rekkalastillisen todisteita Salieria vastaan. Tom seuraa Frankia lentokentälle, jossa joutuu taas tulitaisteluun. Lopulta Tom löytää Frankin, joka kertoo, että häntä kiristettiin siten, että Morellon miehet uhkasivat tappaa hänen perheensä. Tom pelastaa Frankin ja saa tilikirjat. Kaikki kuitenkin uskovat Frankin kuolleen. Vaikka Salieri sai tilikirjat takaisin, mafia ei ole täysin selvillä vesillä. Salieri käskee Tomia murtautumaan keskellä yötä syyttäjän kartanoon ja varastamaan kaikki todisteet mafiaa vastaan, mitä syyttäjällä on. Tom hakee avukseen kassakaappiekspertti Salvatoren ja selviytyy tehtävästä. Myöhemmin Samin, Paulien ja Tommyn tehtävä on tehdä kaupat viskikauppias Billyn kanssa. Morellon miehet tulevat pilaamaan kaupat ja Billy miehineen kuolee. Alkaa raskas tulitaistelu, joka päättyy hyvin. Paulie ja Tommy ottavat Billyn auton. Eksytettyään viholliset, he ajavat rekan Salierin varastolle. Vuosi 1935. Eräänä iltapäivänä Tom saapuu baariin ja Salieri kertoo, että hänen henkivartijansa, Carlo on "kuumeessa". He menevät Pepen ravintolaan lounaalle. Siellä sattuu kuitenkin välikohtaus, kun ravintolan eteen kurvaa Morellon autoja. Morellon miehet tuhoavat ravintolan, mutta Tom onnistuu tappamaan heidät kaikki. Salieri kertoo, että ainoa, joka tiesi heidän olleen siellä oli Carlo. Hän on siis kaiken takana. He ajavat Carlon talolle. Tommy seuraa Carloa kerrostalon pihalle ja tappaa hänet. Äskeinen salamurhayritys oli merkki siitä, että Morello oli aloittanut täyden mafiasodan Salieria vastaan. Mafian täytyi hoidella Morellon organisaation pääjehut päiviltä. Ensimmäisenä päätetään murhata neuvonantaja. Tomin onnistuu hiipiä laivaan ja ampua hänet. Tom myös pakenee äkkiä paikalta. Sergio yritetään tappaa neljä kertaa, ennen kuin se onnistuu. Neljännellä yrityksellä Tom lähtee Sergion perään ja seuraa häntä satamaan, jossa hän lopulta saa ammuttua kuulan hänen päähänsä. Sergion jälkeen jäljellä on Morello itse. Salieri käskee Tomin, Paulien ja Samin mennä tappamaan hänet. Morello on parhaillaan lähtemässä teatterilta, kun kolmikko saapuu paikalle. He jahtaavat Morellon autoa kaupungin ulkopuolelle ja lopulta onnistuvat ottamaan hänet pois päiviltä. Morellon kuoltua hänen organisaationsa hajoaa ja Salierin mafia hallitsee koko kaupungin alamaailmaa. Seuraavaksi loikataan vuoteen 1938. Eräs poliitikko aikoo pistää lopun kaupungin rikollisuudelle, mutta Salieri käskee Tomin ampua tämän. Tom murtautuu vanhaan vankilaan viemärin kautta ja salamurhaa poliitikon. Seuraavana päivänä Salieri käskee Tomin, Paulien ja Samin varastaa satamasta harvinaisia ja kalliita sikareita. Kolmikko on ihmeissään, mutta tekevät työtä käskettyä. Tom livahtaa satamaan ja onnistuu lopulta varastamaan laatikot. Tom ja Paulie vievät laatikot Salierin varastoon samalla, kun Sam hakee Salieria. He tutkivat salaa laatikoiden sisältöä, joka ei ole mitään sikareita vaan timantteja! Tom ja Paulie tuntevat, että Salieri käyttää heitä hyväkseen. Seuraavana aamuna Tom menee Paulien luo ja päättää lähteä mukaan Paulien aiemmin ehdottamaan pankkikeikkaan, joka onnistuu. Seuraavana päivänä Tom menee taas Paulien luo ja löytää hänet makaamasta kuolleena asuntonsa lattialla. Pian asunnon puhelin soi ja Tom vastaa. Sam kertoo, että Salieri sai tietää pankkiryöstöstä ja ettei hän hyväksynyt sitä. Sam sanoo Tomille, että hänen on kadottava nopeasti ja että hän auttaa. He sopivat tapaamisen kaupungin galleriassa. Mutta galleriassa Sam yllättää Tomin ja paljastaa, että hän tappoi Paulien. Hän kertoo samalla myös syyt, minkä takia Salieri halusi saada Tomin hengiltä. Tämän jälkeen hän käskee paikalla olleiden miesten tappaa Tomin. Tom kuitenkin onnistuu päihittämään kaikki ja ampuu lopuksi Samia, joka verta vuotavana ehtii sanoa, että Tomin on piilouduttava kuin hylkiö ja että jonain päivän Salieri löytää hänet. Lopuksi palataan takaisin kahvilaan, jossa Tom aloitti tarinansa etsivä Normanille. Hän kertoi tarinansa, jotta poliisi pidättäisi Salierin organisaation ja Tom voisi elää vaimonsa ja tyttärensä kanssa rauhassa. Norman suostuu. Oikeudenkäynnissä käy siten, että monet hanslankarit joutuvat sähkötuoliin, mutta Salieri itse välttyy siltä. Aivan lopussa on kulunut noin 20 vuotta ja Tom on kastelemassa pihanurmikkoa, kunnes kaksi miestä tulee paikalle ja antaa Tomille terveiset herra Salierilta, jonka jälkeen he ampuvat Tomin. Lopuksi Tom kertoo, että maailmaa ei pyöritä paperille kirjoitetut lait, vaan ihmiset, jotkut lakien mukaan, jotkut taas eivät, ja vielä, miten hänen kohtalonsa oli samantapainen kuin Pauliella ja Samilla. Liikkuminen paikasta toiseen voi tapahtua jalan, autolla, raitiovaunulla tai junalla. Monissa tehtävissä käytettävä kulkuväline on ennalta määrätty, mutta muulloin liikkumistapa on pelaajan päätettävissä.