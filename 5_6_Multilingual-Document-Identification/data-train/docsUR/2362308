Antonio Tabucchi, född 23 september 1943 i Pisa, Toscana i Italien, är en italiensk författare och professor i portugisiska språket och litteraturen vid universitetet i Siena. Han är verksam som journalist vid bland annat Corriere della Sera Antonio debuterade som författare med boken Piazza d'Italia år 1975. Han har även översatt mycket av författaren Fernando Pessoas verk till italienska. Han anses vara en av de mest begåvade författarna i Italien de senaste 20 åren. Han är gift med Maria José de Lancastre sedan 1970. Han debuterade som skönlitterär författare med en bok han skrev samma år som han blev lektor vid universitetet, Piazza d'Italia, som utkom toscanska anarkismen. 1978 kallades han till l’ordre des Arts et des Lettres. Han medverkar regelbundet med artiklar på kultursidorna i Corriere della Sera och El País. 2004 erhöll han Francisco de Cerecedos journalistpris av Association of European Journalists och som utdelas av kronprinsen av Spanien, prins Felipe de Borbón, som erkännande för kvaliteten på hans journalistiska arbete och hans uttryckliga försvar för yttrandefriheten. 2007 blev han hedersdoktor vid universitetet i Liège. Därtill har han erhållit flera stora erkännanden för sitt författarskap. I europavalet 2004 ställde han upp som representant för vänsterblocket. Hans tidiga romaner handlar ofta om identitetssökande, där ett sökande efter en person leder huvudpersonen till sökandet efter sig själv, och genom en annan persons öde eller karaktär reflekteras huvudpersonen själv. Detta är temat i hans framggångsrika roman Notturno indiano från 1984 som filmatiserades 1989 av Alain Corneau. Det är också temat i den 1985 utgivna Il filo dell'orizzonte. I den senare speglas huvudpersonen i ett lik som denne försöker finna identiteten på, och i den förra i en vän som försvunnit i Indien. Även den senare boken blev film, 1993, av postugisen Fernando Lopes. För Notturno indiano tilldelades han 1987 Prix Médicis för bästa utländska roman. 1992 skrev han sitt första verk på portugisiska, Requiem, som senare översattes från det språket till italienska. Även detta verk prisbelöntes, med Premio P.E.N. Club italiano. Sitt hittills största erkännande som romanförfattare fick han för ett alster som utgavs 1994, Sostiene Pereira, för vilken han bland annat vann Jean Monnets europeiska litteraturpris. För denna roman blev han betraktad som en av Italiens främsta försvarare av informationsfriheten, och boken har använts emot Silvio Berlusconi i valkampanjer. 1995 filmatiserade Roberto Faenza den med Marcello Mastroianni och Daniel Auteuil i huvudrollerna. I Ena poukamiso gemato likedes 1999 framställer han en metafor för författarskapets syfte, som en tvättmaskin som missfärgar vita skjortor. Perfektion är inte ett syfte eller eftersträvansvärt tillstånd, menar Tabucchi, eftersom han förknippar det med diktaturer, totalitarism och ideologier, och hävdar att demokrati inte är perfektionens tillstånd. År 2001 gav Tabucchi ut brevromanen Si sta facendo sempre più tardi, som är en hyllning till språkets makt, och beskriver författarskapet som att skicka flaskpost till okända personer. Boken vann 2002 års Prize France Culture för utländsk litteratur. Han skrev en poetik 2003, Autobiografie altrui. Poetiche a posteriori, och 2004 Tristano muore. Una vita.