הספר עובד לתיאטרון על ידי שמואל הספרי בתיאטרון בית לסין ב-1988 וזכה להצלחה רבה. בנוסף, עובד לתיאטרון הנוער הארצי על ידי רמי דנון ב- 1990, ועלה שוב  ב- 1998  בתיאטרון חיפה בעיבודו של שמואל הספרי. ב-2006 העלה אותו תיאטרון ארצי לנוער בעיבודו ובבימויו של רמי דנון. עלילת הספר מתמקדת בסיפור אהבה בין גיבורת הספר לבין צעיר יהודי, עולה מברית המועצות, שגר בשכירות בחדר מעל דירת משפחתה. הצעיר נהג לנגן בחצוצרה ומכאן שם הספר. הרומן מספר על הודא, בת למשפחה ערבית-נוצרית הגרה בוואדי ניסנאס בחיפה.  התקופה היא זמן קצר לפני מלחמת לבנון. אמה של הודא, המכונה בסיפור אום-הודא, היא אם חד-הורית. בבית מתגורר גם סבה של הודא מצד אביה, אליאס, ומלבד דמויות אלו מתגוררות הודא ואחותה, מרי, באותו החדר. המשפחה גרה בשכירות בבית של אבו נחלה, אדם מפוקפק וחלקלק. הודא היא צעירה ערבייה בת כשלושים. היא בודדה. בדידותה גורמת לה, כפי הנראה, לחוות כאבים פסיכוסומטיים בכתפה. היא מתוארת כאישה קרה, בייחוד על ידי חברה לשעבר, בהיג', אשר תיאר אותה כקפואה. הודא מעורה בחברה הישראלית, אולם החברה הישראלית לא מקבלת אותה. שיא התערותה מתבטא בכך שהיא בקיאה מאוד בשיריו של יהודה עמיחי, אשר מסמלים את הישראליות ברומן זה. בד בבד הודא מגלה שהיא בהריון. באותו זמן פורצת מלחמת לבנון. אלכס מגויס לשירות מילואים, ויום לפני צאתו של אלכס למילואים מגהצת הודא את מדיו. הודא חשה מוזר כערבייה הרה, הדואגת לחייל יהודי, הנלחם בערבים, אחיה - בני עמה. הודא עולה לחדר על הגג ומתייחדת עם חפציו של אלכס, היא נרדמת על מיטתו וחולמת חלום סיוטים על אמו הקשה. בסיום הרומן נמצאת הודא בבית-הקברות שעל הכרמל, "העיר הלבנה המשגשגת שבמורדות הכרמל". אלכס נהרג במלחמת לבנון והותיר אותה עם עובר ברחמה. היא מביעה חשש כבד מבעיית זהותו של הילד היהודי. אם תגדל אותו כערבי, יהיה דחוי בחברה הישראלית, אך לפחות לא ילך למלחמה בבוא העת, ואם תגדל אותו כיהודי, ינסה כל חייו להוכיח את יהדותו בגלל העובדה שאמו ערבייה ויתגייס למלחמה בעתיד.