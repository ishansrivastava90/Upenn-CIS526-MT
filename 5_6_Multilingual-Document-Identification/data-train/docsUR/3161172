Липоводолинський район розташований на південному-заході Сумської області. На півдні район межує з Полтавською областю. Площа – 0,9 тис.км. Населення -  23 тис. чоловік. Район багатий на запаси нафти, природного газу, пісок, глину, сіль, буре вугілля. Поверхня Липоводолинщини – хвиляста рівнина. На полях вирощують злакові культури – пшеницю, ячмінь, жито, кукурудзу. Першою відомою датою в історії Липової Долини став Гійом-Левассер де Боплан, відвідавши Україну, поділився своїми враженнями від подорожі в книзі «Опис України». Вміщена у праці карта свідчить про існування у верхів'ї Хоролу такого поселення, як Липова Долина. У ній тоді налічувалося 150 дворів. В 1648—1654 роках в результаті визвольної війни село увійшло до складу Миргородського полку. На початку вісімнадцятого століття шведські війська Карла ХІІ, просуваючись з Новгород-Сіверського до Полтави, пройшли і через Липову Долину. Ставка короля була в Русанівці, а в Липовій Долині знаходився госпіталь шведів. В Кирилові Розумовському. В цей час село стало входить до Гадяцького полку. В 1884 році на території Липової Долини було 728 господарств і проживало 4335 чоловік населення. Дев'ятнадцяте століття ознаменувалося активним проривом у розвитку культури на селі. Так, у 1840 році в Липовій Долині відкрили парафіяльну школу. В 1877 році відкривається однокласне сільське народне училище. Наприкінці дев'ятнадцятого століття в Липовій Долині відкрили фельдшерський пункт, що обслуговував населення всієї волості. У 1923 році Липова Долина стала районним центром Роменського округу. В цей час в селі відкрито медичну дільницю, а методом самооподаткування жителі збудували лікарню. В ній працював один лікар і три середніх медичних працівники. В 1919 році відновила роботу початкова школа, яка з часом перетворена в семирічку. У 1922 році в ній навчалося 207 учнів. Далеко за межами України відоме ім'я уродженця Липоводолинщини живописця і поета Онацького Никанора Харитоновича. Він був засновником і першим директором Сумського художнього музею, який тепер носить його ім'я. Брати Микола Михайлович та Василь Михайлович Омельченки прославились своєю письменницькою та журналістською діяльністю. Картини відомого художника Авраменка Івана Гавриловича демонструються в багатьох музеях України.