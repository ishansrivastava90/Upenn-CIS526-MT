Responsabilitatea educării tinerilor înzestrați și talentați în SUA revine în întregime statului de care aceștia aparțin. Nu există nicio lege federală care să ceară în mod obligatoriu statelor să ofere servicii speciale studenților din această categorie. Drept urmare, fiecare stat este liber să-și aleagă propria clasificare a talentului și înzestrării, precum și programele dedicate acestora. Această clasificare este importantă pentru departamentul de stat, deoarece ajută la formularea de programe, la identificarea studenților talentați în districtele locale și la verificarea judecătorească a acestor talente. Corpul de guvernare responsabil pentru stabilirea definițiilor variază în cele cincizeci de state. Douăzeci și cinci dintre acestea au ales definirea statutului de "înzestrat și talentat", în timp ce alte douăzeci și unu au împuternicit consiliul de stat al educației cu promulgarea regulilor de definire a persoanelor înzestrate și talentate. În patru state - Massachusetts, Minnesota, New Hapshire și South Dakota - nici legislatura, nici consiliul de stat nu au dat o definiție. Tabela 1 reflectă aceste diferențe. Denumirea dată acestor tineri variază și ea de la stat la stat. Douăzeci și cinci de state au ales "talentați și înzestrați", cu unele mici variații. Alte optsprezece state au ales eliminarea calificativului "talentați". În cele din urmă, trei state au ales denumirea de "studenți cu abilități avansate". Schema 1 indică aceste diferențe de terminologie. Chiar dacă definițiile oferite de agențiile de stat responsabile cu educația sunt de obicei mai lungi și mai detaliate, acest fapt nu ar trebui privit ca o dovadă că programul pentru talent și înzestrare este mai bun în ansamblu. De fapt, în statele în care legislatura a oferit o definiție pentru aceste calificative, programele sunt în mod obișnuit la fel de bune sau chiar mai bune decât în cele în care consiliul de stat este responsabil pentru stabilirea regulilor de definire. De multe ori, implicarea legislaturii este un indiciu al importanței acordate educării tinerilor înzestrați și talentați în statul respectiv. „Capacitate extraordinară de a învăţa” are un copil identificat de către echipa de planificare şi plasare drept înzestrat şi talentat fie pe baza performanţei obţinute prin măsurarea standardizată cu instrumente relevante ori demonstrată, fie pe baza potenţialului de realizare sau a creativităţii intelectuale, ori pe baza amândurora. Termenul va face referire la cei mai buni cinci la sută dintre copiii astfel identificaţi. „Talent remarcabil în artele creative” are copilul identificat de către echipa de planificare şi plasare drept înzestrat şi talentat pe baza unor realizări demonstrate sau potenţiale în muzică, în artele vizuale sau interpretative. Termenul se va referi la cei mai buni cinci la sută dintre copiii astfel identificaţi.