Dracula en Renfield vertrekken naar Engeland. Tijdens de zeereis doet Dracula zich te goed aan de voltallige bemanning van het schip. Dracula vertrekt in Engeland meteen naar zijn landhuis. Renfield, die door Dracula’s invloed inmiddels gek is geworden, wordt in een gesticht geplaatst. Van Helsing ontmoet Dracula en begint te vermoeden dat hij de vampier is, vooral nadat hij en de graaf onenigheid krijgen en voortdurend proberen het laatste woord te hebben. Die nacht valt Lucy, die nu ook een vampier is, Harker aan. Van Helsing kan de aanval afslaan. De twee mannen bezoeken Lucy’s graf, en slaan haar een staak door het hart. Dracula’s volgende slachtoffer is Mina. Met haar heeft de graaf grotere plannen. Hij wil haar tot zijn eeuwige bruid maken. Terwijl Harker en Van Helsing op Lucy jagen, ontvoert hij Mina uit haar kamer. Hij neemt haar mee naar zijn kasteel waar ze eerst samen dansen alvorens hij haar bijt. De volgende dag ontdekt Van Helsing de bijtwonden in Mina’s nek. Om de vampier te ontmaskeren laat Van Helsing Seward een bal organiseren waarbij onder andere Dracula en Renfield zijn uitgenodigd. Terwijl Dracula en Mina dansen, onthult Van Helsing een grote spiegel, waarin duidelijk te zien is dat Dracula geen spiegelbeeld heeft. Wanneer Dracula ziet dat hij is ontmaskerd, grijpt hij Mina en vlucht met haar weg uit het huis. Van Helsing en Harker zoeken in Carfax Abbey naar Dracula maar vinden niets. Van Helsing herinnert zich hoe Renfield tijdens het bal Dracula met “meester” aansprak. Hij laat Renfield vrij uit zijn cel. Wanneer Renfield Dracula opzoekt, volgen Van Helsing, Seward en Harker hem. In Dracula’s schuilplaats volgt een gevecht met de vampier, die veel sterker is dan de drie mannen samen. Net op dat moment komt de zon op. Van Helsing opent de ramen en Dracula begint langzaam te verbranden. Renfield probeert zijn meester te helpen door een luik in het dak te openen zodat Dracula kan ontsnappen. Maar dit werkt averechts daar hij zo extra zonlicht naar binnen laat en de graaf tot stof vergaat. Mina is genezen en verlaat samen met Jonathan het gebouw. Renfield rouwt even om de dood van zijn meester, maar accepteert dan Seward als zijn nieuwe meester. Tijdens de productie ontstond de vraag of de film wellicht in zwart-wit moest worden opgenomen, net als Mel Brooks' eerdere film Young Frankenstein. Dit om de film meer te laten lijken op de klassieke horrorfilms van Universal Pictures, waar ook de eerste Dracula-film toe behoort. Dit idee werd verworpen omdat de meeste bekende Dracula-films ook in kleur waren opgenomen.