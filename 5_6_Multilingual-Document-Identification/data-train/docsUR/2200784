Садово е село в Югоизточна България. То се намира в община Сунгурларе, Област Бургас. Събрал и записал сведенията о.р.полк.ДЖЕНДО ЖЕЧЕВ  ТОДОРОВ Допълнил и отпечатал първо издание о.р.полк.РАНДЮ ИВАНОВ СТОЯНОВ Нова редакция, оформление и допълнения о.р.подполк.ИВАН РАНДЕВ ИВАНОВ ст.н.с. д-р ИВАН ХРИСТОВ ЧАЛЪКОВ От авторите на този материал Написаното за историята на това малко, сгушено в полите на Източна Стара планина селце е дело на родените в село Садово, г-н о.р. полковник Джендо Жечев Тодоров и г-н о.р. полковник Рандю Иванов Стоянов, които през 1974 година направиха първото издание на историята.  От издадените около десетина екземпляра до днешно време са се съхранили не повече от 2-3 и по тази причина ние решихме да възстановим и  обогатим с нови сведения и данни и да запазим за поколенията историята на това малко селце, като част от българската култура и история. Постара ли сме се в настоящето издание да запазим оригиналността на текста и анализите на авторите, като сме добавили нови  и конкретизиращи факти, които да дадат яснота по спорните исторически въпроси.  Историята е допълнена и със снимков материал и оригинални скици и карти на местностите. Сведенията се основават на редица писмени документи и различни предания – устни и писмени. Сведения  от лични наблюдения, мнения и пътеписи на учени, проучвали или просто пътували някога из тези места. Може да се каже, че данните са много оскъдни, защото и преданията са се променяли с времето, а някъде са неточни, разтегливи, най-често свързани с неуточнени наименования на селища и местности. В резултат на това е възможно да са се получили заключения, вероятно неотговарящи на действителността, но истината за тях принадлежи на установяването на историческите факти в бъдеще. ИСТОРИЧЕСКИ И АРХИТЕКТУРНИ ПАМЕТНИЦИ В РАЙОНА НА с. САДОВО И БЛИЗКАТА ОКОЛНОСТ Други личности лекарите – Христо И. Христов - главен лекар на болницата в гр.Карнобат, Димитрина Стоянова – главен лекар на поликлиниката в гр.Сунгурларе, Румяна Господинова Стоянова и Вярка Николаева Николова – специалисти по очни болести. Фелдшерите – Георги Вичев, Станчо Стамов, Ганчо Стоянов и Добринка Пенкова. Агрономите – Сава Маринов, Стефанка Костова,  Койка Радилова, Светлозар Господинов, Мима Ив. Великова, Христо Пацеков. Инженерите – Тодор Хр.Казаков – лесовъд, Петър Ив.Георгиев – строителен, Христо В.Узов и Генка Кънчева – химици, Бончо Генов – машинен инженер, Георги Г.Тодоров – лесовъд. Икономисти – Васил Хр.Узунов, Пенка Ст.Марчева, Зина Венциславова, Атанас Д.Бакалов, Иванка Т.Костова. Учители с висше образование – Георги Дачев, Стефка Пенева Ангелова, Фатме Исуфова Чолакова, Юлияна И.Калошева, Анета Димова Иванова, Стойна Калъчева, Върбан Николов, Вярка Кирилова Таскова. Учители с институтско образование – Йордан Николов, Пенка Бончева, Марийка и Живка Ганеви, Йовка Иванова, Гадя Казакова,стефан Марчев, Иван Калошев, Стоян и Михаил Ченкови, Снежа И.Великова, Ганка Ченкова, Ганка Иванова, Жечка Донкова, Реджеб Мор, Айше Мехмедова Селимова, Кръстинка Бакалова, Величка Петкова. Петър Манолов – известен поет, Пенка Калошева – завършила Академията за обществени науки и социално управление, Иван Хр.Чалъков – известен социолог и др. Офицерите – полковник Джендо Жечев Тодоров, полк. Рандю Иванов Стоянов, полк. Христо Вълчев Танев, Васил Пацеков, Янко Лефтеров, полк. Никола Неделчев, Никола Сергев, Тинчо Стамов и майор Пенка Калошева – единствената жена офицер от Садово. 1. Книгата “Из миналото на Котел” от професор М.Арнаудов 2. Архивните бележки на Г.С.Раковски – 1857 година, архив на Г.С.Раковски, стр.540 и 541 4. Книгата “ Юбилеен сборник Плиска-Преслав” от археолога Васил Аврамов – част I, година 1929, същият  пише за Новачка.... 9. За името Новак или Дебел Новак, сръбския учен Иларион Руварац в “Сборник на Българското книжовно дружество София” – 1901 година, стр. IXVII. 21. Книгите “История на българското опълчение” от Бендерев и възпоменания на запасния подполковник  С.И.Кисьов в “Българското опълчение в освободителната Руско-Турска война -1877-1878 година”  “ Към 15.I.1878 година, пристигат в град Котел 1,2,3 и 4,...” 23. Дописка в списание “ Наша родина”-1967 година, брой II и III се говори  за заселени българи от някогашното село Медвен 25. Професор К. Иречек в “Княжество България...”, стр. 750, за крепостта “Голое” . Село Садово е разположено всред живописни полегати гънки на южните поли на средния клон на Източна Стара планина, губещи се в долината на река Луда Камчия, обградено от всички страни с хубави широколистни дъбови и букови гори. Неговото землище, заема южните разклонения на Върбишкия проход.  Селото се намира на пътя свързващ Върбишкия с Котленския проход и от там с градовете Котел, Сливен, Ямбол, Шумен, Омуртаг, Сунгурларе, Карнобат, Бургас и Черноморието. В непосредствена близост са историческите села Медвен, Жеравна, Ичера и Катунище, които представят богатото ни архитектурно наследство от епохата на Възраждането в България. Там се съхраняват веществените документи на нашето минало показващо живителните извори на националните традиции в българската архитектура, създадена в тежките времена на XVII и XVIII век и свързваща се с националното осъзнаване на народа, с борбите му за политическа, икономическа и културна независимост. Живописния район разположен в Сливенския балкан и неговата източна низина, е известен в миналото не само с героичните борби на народа за национално освобождение, но и със запазените до днес паметници на древната и възрожденска култура по тези места. В този край са разкрити праисторически селища, а откритата гробница в с. Калояново и тракийските могили в с. Садово са веществени доказателства за най-старите жители на Балканския полуостров – траките. Намерените монети на Севт и Лизимах, на Филип Македонски и Александър Велики, датиращи от IV – III век преди новата ера, както и запазените находки от римската епоха и от първото българско царство -римската базилика в Сливен и крепостите в района на селата Садово, Медвен и Скала показват богатото историческо наследство на района и говорят за културното развитие от най-ранна епоха. При установяването на българите по тези земи град Котел и селищата около него са съществували като стратегически пунктове срещу Византия. Останки от антични и средновековни сгради и съоръжения се намират около селищата на Котленския, Садовския и Върбишкия проходи.  По в. Вида над с. Жеравна има запазени крепостни строежи, които някои автори датират от III – IV век. В подножието но този връх и на изток по билото на планината до Върбишкия проход, личат следите на отбранителния ров “Еркесия”, създаден през първите години на българската държава. В землището на с. Садово, с. Медвен, с. Скала съществуват останки от древни крепости охранявали пътищата през проходите Садовски и Върбишки, като крепостта “Карасу калеси”, “Кушитца”, “Ариплери”, “Медвенското кале”,“Бутово” и други. В Садовския проход в местностата “Къзълджик дере” по всяка вероятност се е състояла битката през 811 година между  българския хан Крум и византийския император Никифор I. Наблизо до гр. Котел се намира прохода “Железни врата” или  така наречения “Костин дол” където през 1280 година българския цар Ивайло е разбил 10-хилядната войска на византийския пълководец Мурин. В памет на тази битка на входа на прохода е изграден монументален паметник. По време на Възраждането, закътаните в дебрите на балкана Котел, Жеравна, Градец, Ичера, Медвен, Катунище и други планински селища запазват своето национално съзнание,  традиции и революционен дух и дават на българската история повече от 250 просветители и борци за национално освобождение. Най - видните личности са Георги Стойков Раковски, Захари Стоянов, Добри Чинтулов, д-р Петър Берон, Софроний Врачански, Неофит Бозвели, капитан Георги Мамарчев и десетки войводи и хайдути. В самия град има изграден пантеон на Котленските възрожденци, където всеки турист може да се докосне до духа на Възраждането и да се зареди с надежда за бъдещето. ТУРИСТИЧЕСКИ МАРШРУТИ В ОКОЛНОСТИТЕ НА с. САДОВО ГЪБАРСКИ РАЙОНИ РИБОЛОВНИ РАЙОНИ В буйните зелени дъбови и букови гори на  с.Садово се отглежда  разнообразен дивеч –зайци, диви прасета, сърни, благороден елен, пернат дивеч и други видове. Възможностите за отстрел на трофейни екземпляри са гарантирани. За повече информация относно конкретните условия за организиране на ловни излети, любителите ловци могат да се обърнат към местната ловна дружинка или към Горско стопанство – Садово област Бургаска.