Населбата се наоѓа во југозападниот дел на територијата на Општина Демир Хисар, чиј атар се издига до сртот на Плакенска Планина, каде што се допира со просторот на општините Ресен и Охрид. Селото е ридско, на надморска височина од 840 м. Од централното место Демир Хисар населбата е оддалечена 18 км. Атарот зафаќа простор од 17,5 км². Најголема површина заземаат шумите на 988.9 ха, на пасиштата отпаѓаат 515,9 ха, а на обработливото земјиште 236,3 ха. Селото има мешовита – земјоделска функција. Во Вирово, поради емиграцијата на населението бројот двојно се намалил. Така, во 1961 година селото броело 461 жител, а во 1994 година 217 жители, македонско население. Непосредно над подножјето на Вировска Планина востаниците формирале одбрандбен бедем кој Турците и по неколку офсанзиви и по огромни загуби не успеале да го пробијат. Вирово тогаш е по втор пат до темел изгорено. Нив ги имало осумдесетина, а денес е останата е една валавица т.е. валавицата на познатата валајчарска фамилија на Велјан Штрковски. Иако се Штрковските валавици под заштита на Министерството за култура како "споменици на културата" ништо не е направено тие да се заштитат, а можат да бидат и како туристичка атракција. Валавиците потекнуваат уште од античко време. Теофраст, авторот на "Карактери" кажува дека и татко му бил валавичар на платно. За Вирово и валавиците во 1967 година во Кан, Франција е прикажан документарен филм. Снимени се многу други документарни филмови за Вирово, за валавиците и валавичарите кои се прикажувани во многу земји во светот.