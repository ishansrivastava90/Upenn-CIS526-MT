בשנת 1993 זכתה הקבוצה לסיים את העונה עם מאזן חיובי עבור קבוצה חדשה של 12 נקודות. בשנת 1995 זכתה הקבוצה בפודיום הראשון שלה, בגרנד פרי מונאקו. הנהג הגדול הראשון שלה היה קימי רייקונן, אשר שימש כנהג המבחן שלה לעונת 2000, ונכנס לקבוצה לעונת 2001. ביקורת רבה הופנתה כלפי סאובר עקב הכנסת נהג צעיר כל כך ובלתי מנוסה, והועלו טענות שנהג חסר נסיון זה יסכן את שאר הנהגים בנהיגה לא בטוחה. סאובר לא נבהל מן הביקורת והוכיח למבקריו שרייקונן הוא נהג שקול עוד במירוץ הראשון, בו זכה בנקודה אחת. שנה לאחר מכן עזב רייקונן את הקבוצה לטובת מקלארן על מנת להחליף פיני אחר שפרש, אלוף העבר מיקה הקינן. את מקומו של רייקונן שוב החליף כישרון צעיר, הפעם פליפה מאסה הברזילאי, שנשאר בקבוצה עד סוף עונת 2005, אשר לאחריה חתם בקבוצת פרארי וזכה לנהוג עונה אחת תחת מיכאל שומאכר האגדי, אך למרות זאת זכה מאסה בעונה זו בשני ניצחונותיו הראשונים, בטורקיה ובברזיל. המהפך בקבוצת סאובר חל לקראת עונת ויליאמס לבין יצרנית הרכב BMW. בתגובה, הודיעה BMW שהיא מפסיקה לייצר מנועים עבור ויליאמס הבריטית, ורכשה את סאובר השווייצרית במטרה להקים קבוצה ראויה יותר. ההחלטה של BMW התבררה כנכונה, כאשר את העונה סיימה הקבוצה במקום החמישי ועם שני פודיומים. על מנת לבנות את הקבוצה החליטה BMW להשאיר את ניק הייפלד הגרמני ולהחליף את הנהג הקנדי ז'אק וילנב ברוברט קוביצה הפולני, וזאת למרות העובדה שווילנב זכה באליפות עולם בשנת 1997, והיה אחד משלשת הנהגים היחידים באותה עונה, יחד עם פרננדו אלונסו הספרדי ומיכאל שומאכר הגרמני שזכו אי פעם באליפות עולם. וילנב עזב את עולם הפורמולה 1 לטובת מירוצי 24 השעות של לה-מאן.