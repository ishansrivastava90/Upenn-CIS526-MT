Soho je Westminster. Hranice Soho tvoří na severu Oxford Street, na západě Regent Street, na jihu Piccadilly Circus a Leicester Square a na východě Charing Cross Road. Oblast na západ od Soho je označovaná jako Mayfair. V roce 16. a 17. století jižní část, farnost St. Anne, dvorem prodána po jednotlivých pozemcích, a tak se část oblasti stala majetkem Roberta Sidneye, hraběte z Liecesteru. Navzdory dobrým úmyslům bohatých vlastníků pozemků, hrabatům z Leicesteru a Portlandu, vytvořit zde atraktivní oblast pro majetné podobnou sousedním Bloomsbury, Marylebone a Mayfair, se zde usazovali chudí přistěhovalci, například Hugenoti z Francie a tak se Soho nikdy nestalo lákavou pro zámožné. Místo toho se tato čtvrť stala zanedbanou, divokou a kosmopolitní. Po roce 1700 se aristokraté bydlící na Soho Square a Gerard Street odstěhovali a do jejich domů se začali stěhovat herci. V polovině 19. století byly všechny vážené rodiny vystěhované a místo nich se sem přesunuly prostitutky, hudební kluby a malá divadla. Na počátku 20. století se zde objevily levné jídelny nabízející kuchyně různých národností a tak se Soho stalo oblíbeným místem stravování pro intelektuály, spisovatele a umělce. V období 30. až 60. lety byly hospody v Soho každý večer plné opilých spisovatelů, básníků a umělců, z nichž většina nedosáhla větších úspěchů a v té době se také vymezila skupina bohatých majitelů hospod. Čtvrť je plná prodejen s hudebními nosiči, speciálně na Berwick Street, kde jsou obchody Blackmarket Records a Vinyl Junkies. Soho je i centrem největší londýnské gay komunity soustředěné v okolí Old Compton Street. Nachází se zde mnoho gay barů a obchodů vyznačující se růžovou barvou. V okolí Gerard Street se rozkládá Čínská čtvrť, pestrá směsice obchodů a restaurací. V průběhu roku se zde konají různé festivaly z nichž nejznámějším je oslava čínského Nového roku. Soho je protkáno sítí optických kabelů, známou jako Sohonet, která spojuje postprodukční společnosti v Soho s britskými filmovými studii, například Pinewood Studios a Shepperton Studios, i s dalšími hlavními produkčními centry v Austrálii a na Novém Zélandu. Existují plány na vybudování širokopásmového WiFi spojení pro podporu rozvoje této oblasti jako centra mediálního a technologického průmyslu. V 80. letech policejní čistky spolu s kontrolou licencí místními úřady vedly k úpadku těchto nelegálních živností. Střediska této činnosti se nyní soustřeďují do malé oblasti v okolí Brewer Street a Berwick Street. Pověst Soha jako čtvrti červených světel, tak v současnosti již neplatí.