Кролеве́цький райо́н — Сумської області України. Кролевецький район розташований у північно-західній поліській зоні Сумської області. Район межує на півночі з Шосткинським, на сході – з Глухівським, на південному сході – з Путивльським, на півдні – з Конотопським районами Сумської області, а на заході з Коропським районом Чернігівської області. Через район проходить залізнична магістраль та автотраса Київ-Москва. Площа району 1,3 тис. кв. км. З корисних копалин Кролевецький район багатий на торф, глину, будівельний пісок. Через район протікають річки Сейм, Реть, Есмань, Клевень. В літописі за 1160 рік згадується древнє руське місто Зартий. Його назва говорить, що воно могло знаходитись за річкою Реть. Сучасні археологічні розкопки виявили біля річки багатошарове поселення, що датується з початку нового століття до ХІІ ст. Заснований у 1646 році Кролевецький Хрестовоздвиженський ярмарок мав величезне значення в житті міста. На нього приїздили купці з Росії, Польщі, Прусії, а самі кролевчани називали його – „всесвітнім”. Лише наприкінці XVIII ст. ярмарок поступово втратив своє значення, але і в першій чверті XIX ст. займав четверте місце в Україні. З 1648 р. по 1781 р. Сейму з Алтинівкою та Любитовим. У 1657 р. козаки Кролевця виступили проти гетьмана  Івана Виговського. Наприкінці 1663 р. об`єднане військо польського короля Яна Казимира та правобережного гетьмана Павла Тетері захопило Кролевець, але в лютому 1664 р. московський воєвода Ромадановський відбив місто. В роки війни між гетьманом Правобережжя Дорошенком та гетьманом Лівобережжя Брюховецьким Кролевець був спалений. Польща довго не хотіла відмовлятися від Кролевця і віддала його Росії остаточно в 1686 р. Деякі кролевчани під керівництвом К.Данилова брали участь в селянській війні Степана Разіна і у взятті Саратова та Самари. В грудні 1670 р. Данилова було закатовано в Москві. Брали участь козаки і в боротьбі проти шведів в 1708-1709 р.р. У роки проведення столипінської реформи значна частина селян Кролевеччини виїхала на Далекий Схід, в Приамур`я. Назви деяких поселень там збереглися і донині – Спаське, Алтинівка. В роки Великої Вітчизняної війни на Кролевеччині було створено партизанський загін, який у лютому 1942 р. увійшов до складу партизанського з`єднання Сидора Ковпака. У ХІХ ст. Поблизу Кролевця були великі плантації цукрових буряків цукрозаводчиків Терещенка та Долгоруких. Частину прибутків від них Микола Терещенко витрачав на благодійництво, зокрема давав кошти на розвиток освіти та охорони здоров`я. В с. Євдоким Мінюра. А в с. Обтове Храпай Григорій Архипович -  військовий льотчик, який перший здійснив таран по наземній цілі. Після реалізації Указу Президента щодо реформування АПК в районі діють 52 агропромислові формування, з них приватних підприємств – 1, господарських товариств - 18, 32 фермерські господарства. Переконливо свідчать на користь нових відносин на селі успіхи товариств “Ранок”, “Десна”, “Полісся”, фермера Стариченка. Значного поширення в останні роки в місті набули комерційна діяльність і підприємництво. Те, що через Кролевець проходить залізниця та автомагістраль Москва-Київ, сприяє притоку сюди представників комерційних та підприємницьких структур з інших регіонів держави. Станом на 01.01.2007 року в районі зареєстровано 1730 підприємців, фізичних осіб. На підприємствах малого бізнесу працює 1168 чол.