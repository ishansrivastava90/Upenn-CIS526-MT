პროსტატის კეთილთვისებიანი ჰიპერპლაზია ანუ პროსტატის ადენომა  წინამდებარე ჯირკვლის არაავთვისებიანი გადიდებაა. ის 50 წელს გადაცილებულ მამაკაცებს უვითარდებათ, თუმცა არ არის გამორიცხული, ახალგაზრდა ასაკშიც იჩინოს თავი. პროსტატის ადენომის მიზეზები ბოლომდე შესწავლილი არ არის. ეს დაავადება სექსუალურ აქტივობასა თუ ორიენტაციას, წამლებისა თუ ვენერიულ დაავადებებს შორის კავშირი დადასტურებული არ არის. პროსტატის ადენომას ტკივილი არ ახასიათებს. ტკივილი მხოლოდ მაშინ იჩენს თავს, თუ ჯირკვალი დაჩირქდა - ჩამოუყალიბდა პროსტატის აბსცესი. ამ დროს, გარდა ტკივილისა, აღენიშნება მაღალი ტემპერატურა, საერთო სისუსტე, ოფლიანობა. საწყის სტადიაზე მკურნალობა კონსერვატიულია. არსებობს უამრავი ეფექტური მედიკამენტი, რომელიც ინდივიდუალური წესით უნდა შეირჩეს. სხვაგვარად, შესაძლოა მკურნალობა უშედეგო აღმოჩნდეს. თერაპიული მკურნალობა ხანგრძლივია. ამ მეთოდით ხდება შარდის გამოყოფის გაუმჯობესება, მაგრამ ეს განკურნებას არ ნიშნავს. ექიმის მუდმივი მეთვალყურეობის გარეშე, შესაძლოა, დაავადებამ პროგრესი განიცადოს. ამ დაავადების თავიდან აცილების გზა არ არსებობს. არ შეიძლება, პროფილაქტიკის მიზნით იმ პრეპარატების გამოყენება, რომლებიც მის სამკურნალოდ ინიშნება. სასურველია, 50 წელს გადაცილებულმა ყოველმა მამაკაცმა წელიწადში ერთხელ მაინც ჩაიტაროს უროლოგიური გამოკვლევა.