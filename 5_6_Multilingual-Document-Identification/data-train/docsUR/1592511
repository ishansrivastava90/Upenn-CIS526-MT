ფაბიო კანავარო ნაპოლიში დაიბადა. დედა დამლაგებლად მუშაობდა. მამა კი ბანკის კლერკი გახლდათ. ახალგაზრდობაში ისიც ფეხბურთს თამაშობდა, თუმცა სამოყვარულო დონეზე. კანავარომ კარიერა ადგილობრივ ბავშვთა სკოლაში დაიწყო. ნაპოლიში იმ დროს დიეგო მარადონა და ჩირო ფერარა ბრწყინავდნენ. პატარა ფაბიო სწრაფად პროგრესირებდა, იმდენი მოახერხა, რომ დიდებში მალევე გადაიყავნეს და ამ ვარსკვლავბის გვერდითაც ითამაშა. კანავაროს დებიუტი სერია ა-ში 1993 წელს შედგა. მაშინ იუვენტუსს დაუპირისპირდნენ. მარადონას წასვლის შემდეგ კლუბში კრიზისი დაიწყო და ფაბიო მალე პარმაში გაყიდეს. პარმას მაისური კანავარომ 1995 წელს მოირგო. გუნდის ძირითადი შემადგენლობის ფეხბურთელი მალევე გახდა. იტალის ჩემპიონატში 29 შეხვედრა ჩატარა და ერთი გოლი გაიტანა. 1999 წელს იტალიისა და უეფას თასები მოიგო. პარმას შემადგენლობაში სტაბილურად კარგად ასპარეზობამ საშუალება მისცა ეროვნულ ნაკრებში ეთამაშა. გარდა ამისა, მან პირადი ტიტულებიც მოიგო - სერია ა-ს საუკეთესო მცველი გახდა. საერთო ჯამში პარმაში 250 მატჩი ჩაატარა და 5-ჯერ აიღო მეტოქეთა კარი. 2001 წელს კი ინტერში გადავიდა. ფაბიო კანავარო მილანურ კლუბში 2002 წელს გამოჩნდა, მაში ინტერმა მცველის სანაცვლოდ რეკორდული თანხა 23 მილიონი ევრო გადაუხადა პარმას. კანავაროს გადასვლიდან პირველივე სეზონში ინტერმა ჩემპიონთა ლიგის ნახევარფინალში გააღწია, თუმცა უფრო წინ წასვლა ვეღარ შეძლო. სერია ა კი მეორე ადგილზე დაასრულა. მომდევნო სეზონი არც ისე პროდუქტიული გამოდგა, კანავარო დაშავდა და ბევრი მატჩის გამოტოვება მოიწია. ინტერში გატარებული ორი სეზონის განმავლობაში 50 მატჩში მიიღო მონაწილეობა და 2 გოლი გაიტანა,  შემდეგ კი ტურინში გადაბარგდა. ზაფხულის სატრანფერო ფანჯრის დასრულებამდე ერთი დღით ადრე ფაბიო კანავარო იუვენტუსში გადვიდა. მაშინ ფაბიოსთან ერთად ბებერი ქალბატონის” ღირსებას უკვე იცავდნენ პარმაში მისი ყოფილი თანაგუნდელები ლილიან ტურამი და ჯანლუიჯი ბუფონი. კანავაროს მისვლით იუვენტუსის დაცვა სრულიად დაკომპლექტდა და საკმაოდ საიმედოდ გამოიყურებოდა. რაც შედეგებზეც აისახა. მაშინ ბუფონის წინ სკუდეტო მოიგო, თუმცა იტალიურ ფეხბურთში მომხდარი სკანდალის შემდეგ 2006 წელს ორივე ჩამოართვეს და სერია ბ-შიც დააქვეითეს. მაშინ კანავარომ უარი თქვა სერია ბ-ში თამაშზე. ”იუვენტუსიდან არ წავიდოდი მაშინაც კი თუ ის სერია აში დარჩებოდა, თუნდაც მისთვის ჩამოეკლოთ 30 ქულა, მაგრამ მე ვერ ვითამშებ ქვედა ლიგში”, - განაცდახდა კლუბიდან წასვლისას. რეალში კანავარო ფაბიო კაპელოს გაჰყვა. საერთო ჯამში მსოფლიოს ერთერთმა საუკეთესო მცველმა იუვენტუსში 100 ოფიცილური მატჩი ჩაატარა. ფაბიო კანავარი მადრიდის რეალში 2006 წელს გადავიდა და ზინედინ ზიდანის 5 ნომრიანი მასური მოირგო. იტალიელი მცველის შეძენა ესპანელებს 7 მილიონი ევრო დაუჯდათ. იმავე წლის დეკემბერში კანავარო მსოფლიოს საუკეთესო ფეხბურთელად დასახელდა და ოქროს ბურთიც მიიღო. ეს მოვლენა კიდევ ერთი ფაქტორის გამო იყო გამსაკუთრებული - ოქროს ბურთს ძირითადად შემტევი ფეხბურთელები იღებენ, მოედანზეც ისინი უფრო ჩანან, ეს უდიდესი ჯილდო არ მიუღიაც მსოფლიო ფეხბურთის ლეგენდებს ფრანკო ბარეზისა და პაოლო მალდინის, ფეხბურთელებს, რომლებმაც დაცვაში თამაში ხელოვნებად აქციეს, ფაბიო კანავარომ კი დაამტკიცა, რომ თანამედროვე ფეხბურთში შემტევი ფეხბურთელების უკან თამაშიც ისევე მნიშვნელოვანია, როგორც თავდასხმაში და ოქროს ბურთიც სრულიად დამსახურებულად მიიღო. ის სეზონი ლა ლიგას  მოგებით დაასრულა, ტიტული მოდევნო 2007-2008 წლების სეზონშიც დაიცვა და კვლავ მოიგო ესპანეთის ჩემპიონატი. 2009 წლის მაისში კი ცნობილი გახდა, რომ კანავარო იუვენტუსს დაუბრუნდებოდა. სამი წლის შემდეგ კანავარო სამშობლოში დაბრუნდა, 2009 წელს კვლავ ”ბებერი ქალბატონის” რიგებს შეუერთდა. სეზონის სტარტი საკმაოდ ძლიერად დაიწყო. დაცვაში მისი პარტნიორები ფაბიო გროსო, ნიკოლა ლეგროტალიე, ჯორჯო კიელინი და გრიგერა იყვნენ. ყველა ტურნირში წარმატებული პირველი ნახევრის მიუხედავად, ტურინულმა კლუბმა სეზონი უტიტულოდ დაასრულა. იგივე განმეორდა მიმდინარე 2009-2010 წლების სეზონშიც. ჩემპიონთა ლიგაში ჯგუფში ჩარჩა, იტალიის ჩემპიონატში იმდენაც ცუდად ასპარეზობს, რომ ევროპულ ტურნირებში მონაწილეობის შანსი დაკარგეს. იტალიის ეროვნულ ნაკრებში ფაბიო კანავარო პირველად ახალგაზრდულ ნაკრებში გამოჩნდა. მაშინ  აძურას ჩეზარე მალდინი წვრთნიდა. ფაბიო ნაკრების შემადგენლობაში იყო 1994 და 1996 წლებში, როდესაც იტალიის ნაკრებმა ევროპის ჩემპიონატი მოიგო 21 წლამდე ახალგაზრდებს შორის. 1996 წელს მონაწილეობა  მიიღო ზაფხულის ოლიმპირ თამაშებში, რომელიც ატლანტაში გაიმართა. ძირითად ნაკრებში ფაბიო კანავაროს დებიუტი 1997 წლის 22 იანვარს შედგა, მაშინ ”სკუადრა აძურა” ამხანაგურ მატჩს მართავდა ჩრდილოეთ ირლანდიასთან.  1998 წლის მსოფლიო ჩემპიონატი კანავარო კარიერაში პირველი საერთაშორისო ტურნირი იყო. საფრანგეთში გამართულ ამ მუნდიალზე ფაბიო ნაკრების კაპიტან პაოლო მალდინის რეკომენდაციით წაიყვანეს, ახალგაზრდა მცველს მუშაობა კვლავ პაოლოს მამასთან, ჩეზარე მალდინისთან მოუწია, რომელიც ამჯერად ეროვნული ნაკრებს წვრთნიდა. სამაგიეროდ 2002 წლის მსოფლიო ჩემპიონატზე იტალიამ სრული კრახი განიცადა, რაშიც მსაჯებსაც მიუძღვით წვლილი, მერვედფინალიდან კორეასთან დაამარცხდა და ტურნირი დატოვა, კანავარო დაცვის ცენტრში თამაშობდა, მას შემდეგ რაც ალესანდრო ნესტა ხორვატებთან დაშავდა. ამ ჩემპიონატის შედეგ პაოლო მალდინი ნაკრებიდან წავიდა და კაპიტნის სამკლაური ფაბიო კანავაროს გადააბარა. კანავარომ აძურას მაისურით პირველი გოლი 2004 წლის 30 მაისს ტუნისის ნაკრების კარში გაიტანა. ფაბიო კანავარო 2006 წლის ჩემპიონატის სიმბოლურ ნაკრებში მოხვდა, მასთან ერთად საუკეთესოთა შორის მოხვდნენ სხვა იტალიელებიც ზინედინ ზიდანის შედეგ. ფაბიო კანავარომ ტრავმა  ევრო 2008-ის დაწყებამდე ვარჯიშისას მიიღო, ექიმების დიაგნოზი საკმაოდ შემაშფოთებელი იყო. ნაკრების კაპიტანმა ჟურნალისტებს განუცხადა რომ ტურნირზე მონაწილეობას ვეღარ მიიღებდა და იტალიაში ბრუნდებოდა. მის ნაცვლად რობერტო დონადონიმ  ფიორენტინას მცველი ალესანდრო გამბერინი გამოიძახა. ნაკრები კი მოედანზე ბუფონიმ გაიყვანა.  კანავარომ ჩემპიონატი გამოტოვა და დაკარგა შესაძლებლობა მესამე ევრო ტურნირში მიეღო მონაწილეობა. ამასთან ერთად შეცვალა გადაწყვეტილება და კარიერის დასრულება ნაცვლად ევრო 2008-ისა, 2010 წლის მსოფლიო ჩემპიონატის შემდეგ გადაწყვიტა. ფაბიო კანავარო ნაკრებში ჩატარებული მატჩების მიხედვით პაოლო მალდინის რეკორდის თანამფლობელი 2009 წელს გახდა. მაშინ კონფედერაციის თასზე ბრაზილიის წინააღმდეგ  126-ედ მოირგო აძურას მაისური. რეკორდი კი მოგვიანებით 2009 წლის 12 აგვისტოს გააუმჯობესა, მას შემდეგ რაც შვეიცარიასთან ამხანაგურ მატჩში მიიღო მონაწილეობა. ფაბიოს ცოლად ჰყავს დანიელა კანავარო, წყვილს სამი შვილი კრისტიანი, მარტინა და დანიელა შეეძინათ. კანავაროს უმცროსი ძმა პაოლოც პროფესიონალი ფეხბურთელია და ამჟამად ნაპოლის ღირსებას იცავს. პარმაში ძმები ერთადაც თამაშობდნენ 2000 – 2002 წლებში. ფაბიომ მის ყოფილ თანაგუნდელ ჩირო ფერარასთან ერთად საქველმოქმედო ორგანიზაცია დააარსა, რომელიც კიბოთი დაავადებულებს ეხმარება, განსაკუთრებით დიდ ყურადღებას ადგილობრივ ნეაპოლელ ავადმყოფებს აქცევს. შედის ევრო 2000-ის სიმბოლურ ნაკრებში