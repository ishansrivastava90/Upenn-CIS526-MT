După încheierea armiţiului cu Generalului Constantin Sănătescu, a dispus ca banii să se intoarcă în ţară. Generalului Nicolae Rădescu, numit la 5 decembrie 1944) a dispus încetarea transferurilor de bani din Elveţia. Cu puţin timp înainte de căderea guvernului Rădescu, la 12 ianuarie 1945, Constantin Vişoianu i-a transmis lui Gheorghe Anastasiu, însărcinat cu afaceri al României la Berna], ordinul de a transfera banii pe numele lui Alexandru Cretzianu, la acea vreme ambasadorul României la Ankara. Din suma iniţiala a "fondului elveţian" de 20 de milioane de franci elveţieni, în contul lui Alexandru Cretzianu au ajuns aproximativ 6 milioane. Transferul la Schweizerische Bankgesellschaft din Berna a fost efectuat la 5 mai 1945. Aceste fonduri urmau să fie utilizate pentru organizarea rezistenţei româneşti anticomuniste. Politicienii opuşi regimului comunist considerau că guvernul Petru Groza era neligitim, fiind instaurat la Bucureşti din ordinele reprezentantului Uniunii Sovietice Andrei Vâşinski. De aceea, aceşti politicieni au întreprins demersuri pentru formarea unui guvern român în exil. Demersuri similare erau făcute în aceeaşi vreme şi de politicienii din alte ţări care intraseră sub zona de dominaţie a Uniunii Sovietice. Fiind vorba despre o activitate în exil, selecţionarea persoanelor care participau la discuţii se putea face doar din cadrul grupului restrâns de oameni care fie trăiau în occident, fie reuşiseră să plece din România. Numeroase personalităţi politice, a căror contribuţie ar fi fost deosebit de utilă, rămăseseră în România şi astfel nu puteau participa la organizarea comitetului. Chiar în aceste condiţii, din grupul de participanţi la discuţii făceau parte o serie de personalităţi de excepţie. Trebuie în primul rând menţionat grupul de diplomaţi, majoritatea aflându-se în misiuni în străinătate şi refuzând să se întoarcă în ţară, alţii reuşind prin diferite mijloace să părăsească ţara. Dintre grupul de diplomaţi, ies în evidenţă Grigore Gafencu şi Constantin Vişoianu, ambii foşti miniştri de externe, cu o mare experienţă diplomatică. Existau însă în exil şi alţi diplomaţi, foşti miniştri plenipotenţiari în diferite ţări, care putea aduce o contribuţie însemnată activităţilor comitetului. Din generaţia mai tânără de diplomaţi trebuie citat Brutus Coste, care lucrase timp de mai mulţi ani cu Grigore Gafencu. Dintre participanţii care nu erau implicaţi politic trebuie menţionat ing. Niculae Caranfil, membru corespondent al Academiei Române, o personalitate având pe de o parte vaste cunoştinţe în domeniul tehnic şi economic iar pe de alta aptitudini organizatorice extraordinare. Caranfil fusese numit reprezentant al Societăţii Române de Crucea Roşie Libere, o organizaţie non-guvernamentală, cu rolul de a reprezenta în străinătate interesele societăţii de Crucea Roşie din România, care fusese desfiinţată de comunişti, fiind înlocuită cu o organizaţie nouă subordonată intereselor noului regim de la Bucureşti. Un alt expert de înalt nivel era Sabin Manuilă, membru corespondent al Academiei Române, care condusese Institutul Naţional de Statistică şi fusese Ministru subsecretar de stat pentru organizarea statului, a statisticii şi a inventarului în guvernele Sănătescu şi Rădescu. Dintre toţi cei care participau la discuţiile de organizare a comitetului, el era singurul care dispunea de informaţii statistice care puteau fundamenta diferitele tipuri de decizie, luate atât pentru organizarea comitetului cât şi, ulterior, pentru activitatea comitetului. Lucrările de pregătire a comitetului erau conduse de Generalul Nicolae Rădescu, în calitatea sa de ultim prim ministru al României numit în mod democratic, înainte de preluarea puterii de către comunişti. Extremul său patriotism şi dorinţa sa de a face bine nu puteau, însă, compensa lipsa sa de experienţă politică, la care nici rangul său de general de cavalerie nici funcţia sa de fost aghiotant al regelui Ferdinand al României nu erau de niciun folos. În discuţiile cu privire la formarea comitetului român s-au înfruntat diferite principii referitoare la rolul unui asemenea comitet şi asupra activităţilor de care trebuia să se ocupe. Majoritatea istoricilor care au prezentat acvititatea comitetului, au scos în evidenţă discordiile, punându-le pe seama unor orgolii personale ale persoanelor care luau parte la discuţii. Aceste studii se bazează în special pe documente care prezintă doar o parte a punctelor de vedere exprimate, în special cele de politică externă care sunt reflectate în arhiva Hoover şi în arhiva MAE, precum şi pe informaţii transmise în ţară de diferiţi informatori, care în bună parte erau tendenţioase. Analiza retrospectivă a activităţii comitetului arată că, discuţiile erau mai puţin de natură personală şi erau generate de viziuni diferite ale participanţilor. Primul punct de vedere era cel de a da comitetului rolul care fusese conceput de Ministerul Afacerilor Străine din România, încă înainte de preluarea puterii de către comunişti. Acest rol era cu prioritate unul de politică externă, comitetul urmând a apăra acele interese ale României pe care un guvern lipsit de independenţă nu le putea apăra şi de a determina guvernele străine să acţioneze în concordanţă cu aceste interese ale României. În principiu, ei susţineau că un comitet naţional ar acţiona în baza unui mandat al ultimului guvern legitim al ţării. Principalele funcţiuni ale unui asemenea comitet ar fi fost cele diplomatice, având drept scop pe de o parte mobilizarea puterilor occidentale în sensul eliberării României şi, în paralel, apărarea intereselor româneşti. De aceea este normal ca principalii susţinători ai acestei concepţii să fi fost Grigore Niculescu-Buzeşti, Constantin Vişoianu şi Alexandru Cretzianu, primii doi fiind foşti miniştri români ai afacerilor străine care concepuseră încă din ţară acest rol şi chiar puseseră la o parte fonduri pentru funcţionarea unui asemenea comitet. Diplomaţii români care erau mai familiarizaţi cu politica externă a ţărilor occidentate s-au raliat şi ei acestui punct de vedere. Dintre aceştia sunt de menţionat Grigore Gafencu, Viorel Virgil Tilea şi Carol Citta Davila care petrecuseră anii celui de al doilea război mondial în vest. Tilea fusese ministru plenipotenţiar la României la Londra, iar Davila avusese aceeaşi funcţie la Washington în anii ante-belici şi amândoi continuaseră să aibe contacte la nivelul ministerelor de externe ale ţărilor în care fuseseră acreditati. Gafencu publicase diferite lucrări cu privire la politica externă a ţărilor occidentale şi era o personalitate recunoscută în cercurile diplomatice din occident. Totuşi punctele de vedere ale celor două grupuri de diplomaţi nu coincideau în întregime. Nici Niculescu-Buzeşti nici Vişoianu nu aveau experienţa unei activităţii diplomatice în favoarea României duse în afara canalelor diplomatice uzuale fără a avea statutul de reprezentanţi diplomatici acreditaţi. Gafencu, Tilea şi Davila căutau să demonstreze că un comitet în exil nu este tratat la fel cu miniştrii plenipotenţiari acreditaţi ai unei ţări suverane şi de aceea poziţia trebuia să fie mai nuanţată. În perioada războiului aliaţii nu aveau relaţii diplomatice cu România, şi acceptau discuţii diplomatice cu grupurile care se opuneau politicii oficiale a României. Dar, indiferent de faptul că relaţiile erau tensionate sau nu, existenţa unor relaţii diplomatice cu România implica recunoaşterea de către puterile occidentale a regimului de la Bucureşti. De aceea, comitetul nu putea pretinde să reprezinte România în discuţiile cu puterile occidentale, ci doar opoziţia anti-comunistă şi pentru aceasta, după părerea lor, era important ca comitetul să apară ca reprezentant al întregii emigraţii româneşti anticomuniste. Cea mai mare parte a cadrelor diplomatice erau conştiente că diviziunea Europei decisă prin Conferinţa de la Ialta avea să fie îndelungată şi că puterile occidentale nu erau dispuse să se angajeze într-un conflict care să modifice starea de lucruri. Războiul civil din China şi, ulterior, războiul din Coreea au fost considerate de diplomaţi ca dovezi că zona de tensiune se mutase din Europa în Asia. În aceste condiţii, singurele acţiuni care puteau avea un rezultat, chiar limitat, erau cele de natură diplomatică. Discuţiile legate de răsturarea regimului de la Bucureşti şi de componenţa guvernului care ar prelua puterea după această răsturnare li se păreau o pierdere de vreme şi o risipire a resurselor. Acest punct de vedere a fost susţinut de alţi participanţi printre care Pleşa, Ciurea şi Neagu Djuvara. De fapt, politicienii ţărănişti căutau prin aceasta să-şi creeze o poziţie dominantă, care să-i aducă la putere după eliberarea ţării, pe care ei o vedeau ca iminentă. Totuşi ţărăniştii au reuşit să elimine din comitet pe cei care nu erau de acord cu punctul lor de vedere, în principal pentru că erau mai numeroşi. În cele din urmă, nici Vintilă Brătianu nici Gabriel Bădărău nu au fost acceptaţi ca membri ai comitetului, iar dintre persoanele care nu erau legate de partide politice, au fost acceptate doar cele care îi susţineau pe ţărănişti. În realitate, Statele Unite au fost categorice în a respinge orice organism care avea rolul unui guvern în exil. În momentul în care divergenţele din comitet au devenit acute, prin rolul său de arbitru, regele a susţinut punctul de vedere al ţărăniştilor, care doreau să formeze un asemenea guvern în exil. Dar în acelaşi timp, dezideratul regelui ca comitetul să reprezinte pe românii din afara ţării era imposibil de realizat în concepţia unui guvern în exil, deoarece românii din exil nu aveau niciun motiv să considere că delegaţii partidului ţărănesc din România îi reprezintă. În această concepţie, activitatea principală a Comitetului ar fi fost să organizeze românii din străinate. Cea mai mare parte a românilor care reuşiseră să fugă din România în occident erau complet lipsiţi de mijloace. Susţinătorii acestui punct de vedere puteau arăta că se formaseră organizaţii ale românilor în ţările din occidentale căutau să îi ajute, atât prin mijloace materiale, cât şi prin sprijin pentru a le uşura găsirea unui mod de subzistenţă, dar din cauza lipsei de mijloace, numărul celor care fuseseră ajutaţi era extrem de mic. Principalul rol al comitetului ar fi fost să întărească aceste organizaţii şi să iniţieze acţiuni care să atragă românii care nu erau încă activi în acţiuni de susţinere a luptei anticomuniste. Mandatul comitetului ar fi astfel un mandat real al comunităţii româneşti din exil şi nu unul teoretic al românilor din ţară oricum nu fuseseră nicidecum consultaţi în această privinţă. Principalii susţinători ai acestei concepţii au fost Nicolae Rădescu, Nicolae Caranfil, Mihail Fărcăşanu şi Brutus Coste. Totuşi au fost mulţi români care nu aveau o activitate politică şi care susţineau existenţa unui organism naţional, de unire a românilor din străinătate. Transpunerea în viaţă a acestei concepţii ar fi diminuat rolul partidelor politice şi ar fi dus la o creştere a rolului personalităţilor române din exil. La 21 decembrie 1947 un grup de “tineri” dintre care făceau parte Leonid Constantinescu, Dan Geblescu, Gabriel Bădărău, Aldea Cerchez, Mircea Eliade, Mircea Răducanu, Octav Vuia, Iancu Zissu, Jean Haralamb şi Petre Sergescu au constituit un "comitet de iniţiativă". Ei militau pentru unirea tuturor românilor patrioţi şi democraţi şi condamnau acţiunile luate de "clanul diplomato-agrarian" de a elimina o serie de participanţi la discuţii, în special pe Citta Davila, V. V. Tilea, George Răuţ şi Nicolae Caranfil. Totuşi, părerile referitoare la antrenarea românilor din emigraţie au fost ridicate de mai multe ori în discuţiile de pregătire a comitetului. Leontin Constantinescu era de asemenea extrem de vehement, militând pentru cooptarea unor exilaţi români nelegaţi de partide. În condiţiile existenţei unor grupuri care ducea o luptă armată împotriva regimului comunist din România, au exista participanţi care susţineau că rolul comitetului ar trebui să fie cel de a susţine şi coordona lupta acestor grupuri. O similaritate în această privinţă ar fi reprezentat-o susţinerea de către forţele franceze libere a mişcării de rezistenţă din Franţa în timpul celui de al doilea război mondial. Nu a existat un curent puternic de susţinere a acestei funcţiuni a comitetului. Totuşi, unii participanţi, printre care şi Generalul Nicolae Rădescu, considerau că acest aspect trebuia şi el luat în considerare. Asemenea dezavuări ale acţiunilor de rezistenţă ale unora din ţărăniştii din ţară au avut ca efect reducerea credibilităţii reprezentanţilor partidului ca reprezentanţi ai partidului din ţară. Au urmat alte discuţii referitoare la  componenţa comitetului. În prima ipoteză, a unui guvern în exil, rolul comitetului fiind în esenţă un rol politic, soluţia era de a se forma comitetul din reprezentanţi ai diferitelor partide politice, ceea ce ducea la determinarea ponderii reprezentanţilor diferitelor partide politice în cadrul comitetului. Având în vedere că, după diferite evaluări ale rezultatelor reale ale alegerilor din România din 1946, ponderea Partidului Naţional Ţărănesc era mult mai mare decât a celorlate partide, reprezentanţii PNŢ cereau un număr mai mare de reprezentanţi, punct de vedere care era combătut atât de Nicolae Rădescu cât şi de reprezentanţii celorlalte partide, în special cei ai Partidului Naţional Liberal. Pe de altă parte, dacă comitetul urma să se ocupe şi de organizarea românilor din occident, importanţa partidelor politice din România era mult diminuată şi se ridica problema cooptării unor personalităţi reprezentative ale exilului românesc, fără apartenenţă politică, dintre care practic niciunul nu participa la discuţii, din moment ce tratativele fuseseră iniţiate de Consiliul Partidelor Democratice. Factorul decisiv, care a inclinat balanţa victoriei în favoarea primului punct de vedere, a fost regele Mihai I, care, cu ocazia unei vizite făcute la Washington în martie-aprilie 1948, a declarat că preferă soluţia politică, apreciind însă că, pe considerentul de a asigura continuitatea, în fruntea comitetului trebuia numit generalul Nicolae Rădescu, ultimul prim-ministru pe care regele îl numise în condiţii democratice. Aceste comentarii ale Departamentului de Stat au fost adeseori răstălmăcite de analiştii politici, care au văzut în ele o critică a divergenţelor din cadrul comitetului. Divergenţele la care se referea Departamentul nu erau însă cele din cadrul comitetului, ci cele dintre numeroasele organizaţii din exilul românesc, cu orientări şi agende extrem de diferite, iar departmentul ar fi preferat ca aceste activităţi să fie coordonate de comitet. Referinţa la divergenţele din cadrul comitetului se concentra exclusiv asupra rolului politic al comitetului şi era foarte clar că Departamentul de Stat ar fi preferat să nu se formeze deloc un comitet decât să se afle în faţa unui organism care pretindea să reprezinte România din punct de  vedere politic. Din moment ce aceste observaţii fuseseră transmise lui Grigore Gafencu, care avea o temeinică pregătire diplomatică, acesta a înţeles perfect sensul observaţiilor Departamentului şi a contestat oportunitatea formării unui Comitet Naţional cu o agendă care să nu fie agreată de guvernul Statelor Unite. A fost necesară o nouă intervenţie a regelui Mihai I, care în august 1948 a căutat o formulă de compromis, validând o formulă de împărţire a locurilor între reprezentanţii partidelor politice şi personalităţile din afara partidelor, ponderea cea mai mare revenind reprezentanţilor partidelor politice. Această decizie era bazată pe convingerea regelui că un astfel de comitet era doar un organism intermediar "până când împrejurările politice internaţionale vor îngădui formarea unui Comitet care să reprezinte oficial interesele româneşti", adică având oficial statutul unui guvern în exil. Pentru o asemenea fază intermediară accentul principal trebuia pus pe activitatea politică de creare a condiţiilor de acceptare a unui asemenea guvern în exil de către guvernele occidentale. Crearea consiliului a fost oficial anunţată, cu aprobarea regelui Mihai, la 10 mai 1949. Eforturile de organizare ale exilului românesc nu erau o acţiune singulară. Comunităţile din celelalte ţări din Europa aflate în sfera de influenţă a Uniunii Sovietice au întreprins în aceeaşi vreme măsuri de formare a unor organisme naţionale. Deoarece toate aceste ţări se aflau într-o situaţie similară, se punea problema asigurării unei coordonări dintre aceste organisme. Eforturile lui Vişoianu şi ale reprezentanţilor altor naţiuni care urmăreau acelaşi obiectiv s-au concretizat în "Declaraţia Obiectivelor şi Principiilor de Liberare a Popoarelor din Europa Centrală şi de Est" semnată la 11 februarie 1951 la Independence Hall din Philadelphia, SUA. Semnarea acestui document a fost probabil una din cele mai importante etape din porcesul de formare a Adunării Naţiunilor Captive Europene. Pe lângă aceste cheltuieli directe trebuiau găsite resurse financiare pentru diferitele acţiuni pe care comitetul le iniţia. Fondurile existente erau insuficiente pentru activităţi de mare amploare. De aceea, era necesară selecţionarea unora dintre activităţile posibile, iar aceasta a dat naştere la discuţii aprinse în cadrul comitetului, deoarece vederile diferiţilor membri erau deosebite. Dacă din punct de vedere politic, se putea ajunge la un compromis, resursele financiare nu lăsau această posibilitate, fiind inevitabilă renunţarea la unele acţiuni susţinute de unul sau altul din membri comitetului. În istoria Comitetului Naţional Român, figura lui Alexandru Cretzianu rămâne cea a unui excroc şi a unui intrigant, care a avut un rol total negativ care a dăunat foarte mult Comitetului, prin îndepărtarea oamenilor de valoare care şi-ar fi putut aduce o contribuţie. În perioada 1947-1948, Nicolae Malaxa, care reuşise să fugă în Statele Unite i-a înmânat lui Nicolae Rădescu diferite sume de bani, pentru ajutorarea cauzei românilor din exil, fără a pune condiţii asupra modului de întrebuinţare a donaţiilor. Nicolae Rădescu a utilizat acest fonduri pentru diferite acţiuni pe care le considera importante, în general pentru ajutorarea românilor din exil sau pentru diferite acţiuni de propagandă. Sumele respective nu se ridicau nici pe departe la valoarea fondului Cretzianu. Indiferent de problema de fond, faptul că Alexandru Cretzianu pusese problema ridică anumite bănuieli. Deoarece Generalul Rădescu îi ceruse de mai mult ori explicaţii lui Cretzianu asupra fondurilor importante pe care le deţinea şi pe care refuza sistematic să le pună la dispoziţia Comitetului, intervenţia apare ca o intrigă pentru discreditatea generalului, care devenise incomod. Ajungerea la un consens cu privire a componenţa comitetului nu a redus însă divergenţele. În special grupul reprezentanţilor ţărănişti se opunea iniţiativelor reprezentantului liberal sau ale celor independenţi şi cerea ca rolul generalului Rădescu să se reducă la cel al unui simbol al rezistenţei anticomuniste româneşti, fără puteri reale în cadrul comitetului. Independent de această corespondenţă, în şedinţele din 21-23 decembrie şi 27-28 decembrie 1949 a fost luată în discuţie problema modificării structurii comitetului. Comitetul a hotărît să studieze întâi necesitatea şi oportunitatea unei schimbări şi să supună ulterior aprobării regelui eventuale noi candidaturi personale. Bazat pe această hotărîre, generalul Rădescu a pus condiţia ca, în şedinţele ulterioare ale Comitetului să se includă problema modificării structurii pe ordinea de zi. Reprezentanţii naţional-ţărănişti se opuneau introducerii ei pe ordinea de zi iar generalul Rădescu refuza să convoace şedinţe cu o ordine de zi diferită, considerând rezolvarea crizei o prioritate. Este posibil ca, cu mai multă abilitate politică, Nicolae Rădescu să fi putut evita destrămarea comitetului. Totuşi, reacţia sa era o consecinţă directă nu numai a poziţiei generalului Petre-Lazăr, care refuzase să ia în considerare scrisoarea lui Rădescu şi ceruse un punct de vedere al întregului comitet, dar şi a atacurilor repetate împotriva sa din partea lui Alexandru Cretzianu şi a altor membri ai comitetului. Conform statului comitetului care fusese aprobat de Regele Mihai, modificările de statut ale comitetului se puteau face numai pe baza unor decizii luate de două treimi din membri comitetului, sub rezerva aprobării suveranului. Prin statut, rolul regelui era, exclusiv, cel de a aproba hotărîrile comitetului şi nu era prevăzută nicio prerogativă a regelui de a lua decizii din proprie iniţiativă. De asemenea, regele nu avea nicio prerogativă de a demite pe preşedintele Comitetului. Pe de altă parte, scrisoarea nu preciza care era statutul lui Nicolae Rădescu în cadrul Comitetului. Nu există niciun document prin care Nicolae Rădescu şi-ar fi dat demisia şi niciun document care să-l elibereze din funcţie. Din scrisoarea generalului Petre-Lazăr nici nu este clar dacă Nicolae Rădescu era considerat doar eliberat din funcţia de preşedinte, sau înceta să mai fie un membru al comitetului. Formularea impersonală din convorbirile cu regele nu indică cine a luat decizia de a-l demite pe Nicolae Rădescu şi nici cine a format comitetul director din trei persoane. Totuşi, în convorbirile sale, el lasă să se înţeleagă că decizia sa a fost limitată la numirea celor trei co-preşedinţi, hotărîrea de a forma comitetul director fiind luată de altcineva. În plus, regele afirmă că, după aproape 5 luni, era surprins de refuzul lui Rădescu de a convoca comitetul, refuz care fusese determinat de scrisori pe care Petre-Lazăr i le transmisese lui Rădescu în numele regelui. Aceasta lasă să se întrevadă că, din motive nedeterminate, pe de o parte, Petre-Lazăr îl informase pe suveran doar parţial despre conţinutul corespondenţei pe care o primea, iar pe de altă parte, el transmitea dispoziţii pe care regele nu le luase sau al căror conţinut era alterat. Toate acestea arată că rolul lui Petre-Lazăr nu a fost doar cel de a asigura secretariatul corespondeţei regale sau de a-l sfătui pe rege, ci a fost cel de a-i ascunde regelui unele informaţii şi de a trasmite la Washington, în numele regelui, decizii de care regele nu avea nicio cunoştinţă. Deşi regele considera esenţial rolul partidelor politice în cadrul comitetului şi era la curent cu nemulţumirile partidului naţional liberal legate de subreprezentarea sa, în comitetul de direcţie a fost numit doar un reprezentant al partidului naţional ţărănesc şi niciun reprezenant al celorlalte partide. În mod normal, în comitetul de direcţie ar fi trebuit numit şi Mihail Fărcăşanu, reprezentantul Partidului Naţional Liberal. În modul în care a fost alcătuit comitetul de direcţie, regele a reuşit să arate, în mod voit sau nevoit, o preferinţă pentru unul din partide în dauna celorlalte două. Chiar dacă măsura luată era prezentată ca un mod de conciliere, în fapt, ea constituia o dovadă a unei parţialităţi a regelui. După ce, prin exagerarea importanţei partidelor politice, regele reuşise să alieneze o parte însemnată a specialiştilor din emigraţie care nu erau aderenţi ai unui partid, noua măsură îndepărta şi pe toţi cei care nu erau legaţi de Partidul Naţional Ţărănesc. Măsura de demitere a generalului Nicolae Rădescu şi de numire a unui nou comitet de direcţie era de aceea o foarte gravă eroare politică, ale cărei efecte s-au văzut imediat. Informaţiile privitoare la discuţiile cu cei patru dizidenţi nu erau însă singura modificare la care obiecta Ghilezan. În aceeaşi şedinţă s-a luat în discuţie numirea unui nou membru al comitetului în locul lui Grigore Niculescu-Buzeşti, care murise de leucemie la 4 octombrie 1949. Rezultă că punctul de vedere al lui Rădescu de a extinde componenţa comitetului era susţinută de majoritatea reprezentanţilor din Consiliul Partidelor Politice, inclusiv din reprezentanţii Partidului Naţional Ţărănesc şi nu reprezenta punctul de vedere al unei minorităţi, aşa cum este frecvent prezentat. Această afirmaţie este făcută tocmai de acei membri ai comitetului care au refuzat permanent să discute subiectele respective, opunându-se la înscrierea lor pe ordinea de zi a comitetului, refuz care a generat întreaga criză. Afirmaţia este evident făcută cu totală reacredinţă. De asemenea procesul verbal creează impresia că deciziile comitetului au fost făcute cu asentimentul Consiliului Partidelor Politice, ceea ce este, de asemenea, incorect, din moment ce Partidul Naţional Liberal se retrăsese din comitet şi nici măcar delegaţii Partidului Ţărănesc nu erau de acord cu decizia luată de comitet. La propunerea noului Comitet, la 4 noiembrie 1950, generalul Petre-Lazăr a transmis scrisoarea de numire a lui Constantin Vişoianu ca nou preşedinte al Comitetului Naţional de Coordonare Românească "în locul deţinut până la 10 august 1950 de dl. general Rădescu N." Nu este clar motivul pentru care generalul Petre-Lazăr considera că mandatul lui Rădescu se terminase la data indicată. De altfel, întreaga scrisoare arată o totală neînţelegere a implicaţiilor schimbărilor produse în comitet. În prima şedinţă a Comitetului după această numire, la propunerea lui Constantin Vişoianu, Comitetul Naţional hotărâşte să ceară M.S. Regelui să aprobe titulatura de "Comitetul Naţional Român". Formularea arată că Vişoianu îşi dădea seama că noul comitet nu putea să fie considerat o continuare a vechiului comitet. De aceea, el nu solicita o schimbare a vechiului nume, ci aprobarea unui nume nou pentru un nou comitet. Deoarece, în mod curent, se făcea referire la Comitetul Naţional, această schimbare a trecut în general neobservată. Astfel, în convorbirile sale, Regele Mihai nu pare să-şi fi dat vreodată seama că de fapt aprobase succesiv formarea a două comitete naţionale cu titluri diferite. Măsurile luate au avut, astfel, un efect contrar celui pe care îl urmărise regele. Comitetul pierduse pe cei mai importanţi membri. Generalul Rădescu era considerat în exil ca un simbol al luptei anticomuniste. Niciunul din politicienii din noul cabinet nu avea o statură comparabilă. Imaginea care s-a creat era că, din nou, regele era înconjurat de o camarilă şi era rupt de năzuinţele populaţiei române din exil. Astfel, regele a încetat să mai fie văzut ca un conducător al românilor din exil şi să mai reprezinte un simbol al luptei pentru instaurarea unei democraţii în România. Cu toate realizările sale la nivel diplomatic, noul Comitetul nu a reuşit niciodată să ajungă iar atragă interesul românilor, nici al celor din afara României, nici al celor care mai rămăseseră în ţară. Dintre cei rămaşi în Comitetul Naţional Român, singura personalitate era Constantin Vişoianu, care, singur, nu putea compensa pierderile. Fiind un diplomat de excepţie, Vişoianu s-a ocupat personal de problemele diplomatice, pe care, de altfel, le considera ca fiind de importanţă deosebită pentru Comitet. De restul activităţilor se ocupau ceilalţi membri au Comitetului. Prin această diviziune a sarcinilor, Vişoianu a reuşit să elimine discuţiile din cadrul Comitetului. Imediat după formarea comitetului, au fost cooptaţi noi membri şi în anii următori au fost făcute noi numiri. Dintre persoanele care au fost numite se menţionează, pe lângă Anton Crihan, care fusese propus de vechiul comitet, George Assan, Alexandru Bunescu, Dumitru Ciotori, Sabin Manuilă şi Mihai Răutu. Dintre noii membri se remarcă Sabin Manuilă un matematician şi statistician de excepţie, membru corespondent al Academiei Române. Dar statisticile nu erau o activitate determinantă pentru Comitet şi, în plus, Manuilă nu dispunea de mijloacele necesare colectării informaţiilor de bază necesare, care să fie apoi interpretate matematic. Sub conducerea lui Constantin Vişoianu, principalul rol al Comitetului era reprezentarea diplomatică a României. El a reuşit să orienteze Comitetul în această direcţie, iar după 1955 singurele realizări demne de menţionat erau cele de natură  diplomatică. După 1948, principala cale de a fugi din România era prin Iugoslavia. Una din preocupările principale ale lui Vişoianu era formarea unui organism care să reprezinte ansamblul ţărilor care se aflau sub influenţa URSS. Declaraţia de principiu a unei asemenea colaborări, "Declaration of Aims and Principles of Liberation of the Central and Eastern European Peoples," a fost semnată la 11 februarie 1951 la Independence Hall, Philadelphia, Pennsylvania. În şedinţa din 21 decembrie 1949 comitetul anterior aprobase reînfiinţarea, la Paris, a Fundaţiei Universitare Carol I şi alocarea unei sume de 7 milioane franci francezi din fondul Totescu pentru această acţiune. O comisie comdusă de Mihail Fărcăşanu a fost însărcinată cu elaborarea unor propuneri de organizare şi realizare, în consultare cu Asociaţia Profesorilor Universitari de la Paris, al cărei preşedinte era profesorul Petre Sergescu. La 9 septembrie 1950 noul Comitet Naţiomnal a propus numirea unei comisii compuse din profesorii Constantin Marinescu, Petre Sergescu şi Virgil Veniamin să pregătească proiectul de statul şi regulamentul de funcţionare al Fundaţiei. În continuare, la 13-14 noiembrie 1950 Comitetul Naţional a decis numirea unui Comitet de Direcţie al Fundaţiei avându-l pe Petre Sergescu director general, iar pe profesorii Constantin Marinescu, Basil Munteanu şi Virgil Veniamin ca membri, numirile fiind supuse aprobării regelui Mihai. În continuare, deşi se afla în principiu în subordinea Comitetului Naţional, Fundaţia Universitară Carol I a funcţionat practic independent, până în 1975 când şi-a încetata activitatea, din lipsă de fonduri. Cu trecerea timpului diferitele activităţi ale Comitetului s-au redus, membri Comitetului arătând un interes din ce în ce mai scăzut. Din cauza vârstei, mulţi dintre ei s-au retras. La începutul anilor 1970 numărul membrilor Comitetului se redusese la patru. Singurul care s-a arătat neobosit şi care, în cele din urmă a dus aproape singur activitatea Comitetului a fost Constantin Vişoianu. În 1975 administraţia Statelor Unite a decis să înceteze finanţarea comitetelor naţiunilor captive. După ce îşi abandonase aliaţii din Vietnamul de Sud, preşedintele Gerald Ford decidea că şi comitetele naţiunilor captive erau inutile. El şi-a reafirmat punctul de vedere cu un an mai târziu când, într-o dezbatere cu Jimmy Carter a afirmat că "nu există o dominaţie sovietică în Europa de Est". Astfel, preşedintele Gerald Ford a decis nu doar încetarea luptei anti-comuniste din Asia de Sud-Est, ci a acceptat şi cedarea oricărei susţineri rezistenţei anti-comuniste din ţările Europei răsăritene. Conferinţa de la Helsinki se înscria şi ea pe aceeaşi linie de capitulare totală în faţa expansiunii comuniste.