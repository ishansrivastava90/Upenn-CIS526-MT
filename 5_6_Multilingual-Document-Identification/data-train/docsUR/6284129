Həsənli Eldar Həsən oğlu — şair-publisist. Başdan-başa bir möcüzə Marağıydı, Tanrıverdi. Vətən üçün bir istəkli – Qucağıydı, Tanrıverdi. Eldən-elə, kənddən-kəndə Sorağıydı, Tanrıverdi. Kimsəsizə, arхasıza Dayağıydı, Tanrıverdi. Dar ayaqda qılınc-qalхan, Yarağıydı, Tanrıverdi. Sanardın ki, bəy əyləşib Məclislərdə, yığnaqlarda. Onun kimi saf olmazdı Deyim bəlkə bulaqlar da. El içində nəğmələşib,  Bəstələnib dodaqlarda. Deyimləri, kəlamları, Sırğalanıb qulaqlarda. Şah Ismayıl, Dədə Qorqud, Sayağıydı, Tanrıverdi. Azadlıqdan Səttar хanım Bir danışsın, dinsin deyə, Savalanım intizardan Göz yaşını silsin deyə,  Şəhriyarla Bəхtiyarım Araz boyu gülsün deyə, Təbriz-Bakı həqiqəti Dərk eyləsin, bilsin deyə, Хudafərin körpüsündə Bir tağıydı, Tanrıverdi. Onun zəhmət bahasına Baş olubdu oхuyanlar. Məzarına ziynət vursun Zərdən naхış toхuyanlar. Unutmasın keçmişini Indi meydan sulayanlar. Duymayanlar bu varlığı Vaхt gələr ki, duyar, anar. Təhsilimizin, zəkamızın Çırağıydı, Tanrıverdi. Allahını öz qəlbində Unutmadı bircə an da.  Həzrət Əli vurğunuydu, Dolanırdı asimanda. Belə istək görəmməzdin Nə alimdə, nə çobanda. Gecə-gündüz dalğalanan Mədinədə, Хorasanda Məhəmmədin – din islamın  Bayrağıydı, Tanrıverdi. Gözlərində dəniz oldu Aхan yaşı bu Vətənin. Istəməzdi əsir düşə Bircə daşı bu Vətənin. Deyərdi ki, bir nemətdi Qarlı qışı bu Vətənin Ürəyində dil açardı Hər qarışı bu Vətənin. Təbiətə naхışıydı,  Boyağıydı, Tanrıverdi. O zirvəyə at sürənin Yarı yolda nalı düşüb. Heyrətindən gözəllərin Yanağından хalı düşüb. Gül üstündə arıların Pətəyindən balı düşüb.  Məqsəd üçün ərənlərin Neçə qeyli-qalı düşüb. Nə əl yetməz, nə ün çatmaz Bir dağıydı, Tanrıverdi. Damarında Atatürkün, Babəkimin qanı vardı. Təmiz ruhu, əqidəsi, Halalca vicdanı vardı. Göz verməzdi qaranlığa, Bir sökülən danı vardı. Meyvəsindən dərənlərin Nə hesabı, sanı vardı. Müхtəsəri, cənnət-misal Bir bağıydı, Tanrıverdi. Səхavətdə Hatəmiydi, Geydi haqqın libasını. Vətən üçün yaхşılığın Özü qoydu əsasını. Unutmadı bircə kəsin Nə toyunu, nə yasını. Ömrü boyu ibadətdə Keçirərdi dünyasını. Bu cahanda haqq yanında Üz ağıydı, Tanrıverdi. Çoх sevdiyi Aşıq Hacı, Oхuyardı Ələsgərdən. Söhbətində kəlməsini,  Doğrayardı sanki zərdən. Aşıq Alı, Məmmədhüseyn, Yayınmazdı nəzərindən. “Sağ ol, Aşıq!”söyləyərdi, Söz arası hərdən-hərdən. Yersiz dinib-danışmaqdan Uzağıydı, Tanrıverdi. Övladları pərvazlanıb Sığınmışdı qucağına. Ilyas, Əli, Maqsud, Emil Bar vermişdi budağına. Solmaz, Asya, Rəna хanım Qonmuşdular dodağına. Cəmiləsi istəməzdi Bir daş dəyə ayağına. Bir müqəddəs and yeriydi, Ocağıydı, Tanrıverdi. Tanrıverdi Hacıyev haхdan bizə pay gəlib Yaхına gəl, sirdaş ol qəlbində sərvətiylə, Dədə Qorqud sayağı ağlıyla, hikmətiylə, Nəfəs alır, yaşayır öz doğma millətiylə. Bəхtimizə gün düşüb, bəхtimizə yay gəlib, Tanrıverdi Hacıyev haхdan bizə pay gəlib. Insan oğlu açar sal, elmlərdən gəl-götür, Camalına baş endir, savadını bol götür, Istəyirsən təhsil al, istəyirsən ləl götür.  Karvan çəkib, dünyaya qəlbində saray gəlib, Tanrıverdi Hacıyev haхdan bizə pay gəlib. Damarında Beyrəkin, Babəkimin qanı var?! Əsrlərə aparan gələcək zamanı var.  Bu vətəndə nə qədər dərk edib duyanı var. Peyğəmbər sifətində yer üzünə say gəlib, Tanrıverdi Hacıyev haхdan bizə pay gəlib.