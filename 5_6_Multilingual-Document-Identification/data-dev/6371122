Tietä ovat 1300-luvulta saakka kulkeneet kuninkaat ja heidän kuriirinsa, krouveja ja kestikievareita, jotka majoittivat ja kestitsivät Kuninkaantien kulkijoita. Mahtavien aatelissukujen kartanolinnoissa yöpyivät niin Ruotsin kuninkaat kuin Venäjän tsaaritkin. Idän ja lännen kohtaamisesta on syntynyt ainutlaatuinen kulttuurien yhdistelmä, jonka aarteistoon voi nykyään helposti tutustua. Keskiaikaiset kirkot, kauniit kartanot, maalaukselliset ruukinkylät, idylliset satamakaupungit ja viehättävät kylät kertovat Kuninkaantien rikkaasta menneisyydestä. Alkuperäinen Kuninkaantie on vielä osittain käytössä, mutta vain harvoissa kohdissa nykyiset valtatiet enää kulkevat vanhan tielinjauksen kohdalla. Jotkin osuudet vanhasta Kuninkaantiestä on nykyisin luokiteltu seututeiksi, toiset yhdys- tai paikallisteiksi, mutta paikoitellen vanha tielinjaus on kokonaan katkaistu. Joillakin osuuksilla vanha Kuninkaantien reitti on edelleen käytössä, mutta matkailussa Kuninkaantieksi on merkitty uudempi, jopa 1900-luvun lopulta peräisin oleva tielinjaus, koska matkailuliikennettä ei voida ohjata yksityisteille. Suomen matkailumarkkinoinnissa tie alkaa Turusta. Tie on merkitty ruskein kilvin, jossa on kultaisen kruunun kuva, ja kyltissä lukee Kuninkaantie. Kirkkonummelle, tie haarautuu kulkemaan sekä Inkoon että Siuntion kautta. Nykyisin Kuninkaantie on matkailutienä rekisteröity tavaramerkki, jonka omistaa Uudenmaan liitto. Liitto on myös vastuussa matkailutien opasteista koko reitin varrelta. Keskiaikainen Kuninkaantie on vanhempi kuin Jorvaksesta Vantaan Hakkilaan saakka. Helsingistä länteen johtavan Länsiväylän edeltäjä, 1930-luvulla rakennettu Jorvaksentie, päättyikin alkujaan lännessä juuri Jorvakseen, jossa se liittyi vanhaan päätiehen. Jorvaksesta vanha Kuninkaantie jatkui koilliseen, Kauklahden ja Espoon kirkonkylän kautta Bemböleen, joka on vanha teiden risteyspaikka. Tällä välillä tien eri osuuksilla on nykyisin muun muassa nimet Mansalantie, Kuninkaankartanontie ja Iso Maantie. Bembölessä Kuninkaantiestä erkani jo varhain Helsinkiin johtava tie, joka hieman oikaistuna on nykyinen Turuntie. Jo Helsingin perustamisen jälkeen vanhan Kuninkaantien osuus Bembölestä Hakkilaan jäi sivutieksi. Parin kilometrin osuus Bembölestä Pitkäjärven kaakkoisrantaa pitkin Vantaan puolelle. Kuninkaanmäen ja Sipoon kirkonkylän kautta Porvooseen. Ruotsin vallan aikana Suomessakin oli vasemmanpuoleinen liikenne, niin kuin Ruotsissa oli vuoteen 1967 saakka. Vastaantulija oli siis sivuutettava vasemmalta. Tällöin miekkakäsi oli ohitettavan puolella, millä saattoi olla merkitystä, jos vastaantulija oli maantierosvo.