Parintele Serafim Rose - este considerat ca fiind primul american care preia si continua traditia sfintilor parinti. S-a nascut intr-o familie tipic americana de protestanti,  in orasul San Diego, California. Numele de Eugene,  dat la nastere, inseamna "nobil" sau nascut intr-o familie buna. Parintii sai, ambii de origine norvegiana, reprezentau a doua generatie de emigranti in Statele Unite. John Christian Holbeck, bunicul lui Eugene din partea mamei, ajunge in Satele Unite cu famila sa la varsta de treisprezece ani. Hilma Helickson, bunica lui Eugene din partea mamei, desi nascuta in Norvegia era de origine suedeza, ajunge in Statele Unite la varsta de trei ani. Familiile Holbeck si  Helickson se stabilesc in micul oras Two Harbors din Minnesota, unde John si Hilma au copilarit si s-au intalnit, in final casatorindu-se in 1896. Impreuna au avut cinci copii, al treilea fiind Esther, nascuta in 1901, mama lui Eugene. Louise si May au avut patru fii, dintre care al doilea, Frank tatal lui Eugene, s-a nascut in 1890. Frank devine mai tarziu servitor in altar dupa dorintele mamei sale, care se stinge din viata la frageda varsta de patruzeci si opt de ani, cand Frank avea numai patrusprezece ani. Frank mai slujeste in altar pentru inca patru ani dupa care se inroleaza in armata, luptand pe front in timpul Primului Razboi Mondial. Venit acasa de pe front, o intalneste pe Esther Holbeck, care era mai tanara cu unsprezece ani decat Frank si care abia terminase liceul. In 1921 Frank si Esther se casatoresc si raman pentru o perioda in Two Harbors. In 1922 se naste primul lor copil, Eileen, iar doi ani mai tarziu in 1924 toata famila se muta in San Diego, California pentru a scapa de iernile friguroase din Minnesota. In San Diego se mai nasc inca doi copii, Franklin Jr. care se naste la patru ani dupa Eileen si Eugene cu opt ani mai tanar decat sora sa Eileen. Ca elev, atât în cadrul studiilor primare şi medii cât şi mai târziu, a dovedit o seriozitate excepţională, impresionându-şi deopotrivă colegii şi profesorii. Era deosebit de talentat în matematică, dar şi în filosofie şi limbi străine, în biologie şi alte domenii. Era un foarte bun sportiv, deşi a evitat intrarea în viaţa sportivă de performanţă, fiind atras prea mult de studiu pentru a merge pe altă cale. În 1952 Serafim Rose s-a specializat în filosofie, la Pomona, dovedind aceleaşi capacităţi extraordinare ca şi în trecut. Sub influenţa lui Alan Watts tânărul Serafim Rose se iniţiază în zen-budism. Americanizarea şi vulgarizarea acestei concepţii de viaţă de către Alan Watts îi trezeşte dispreţul, fiind în contradicţie cu spiritul său ştiinţific plin de responsabilitate. Învăţatul chinez Gi-ming Shien, taoist, cel mai mare sinolog din SUA din acea vreme, îl va îndruma pe căile cunoaşterii limbii şi dialectelor chinezeşti, ca şi a spiritualităţii chinezeşti tradiţionale adevărate. Mai târziu va evidenţia în conferinţele sale legăturile aproape de necrezut între vechea spiritualitate chinezească şi Ortodoxie. Între timp, şi sub influenţa lui Gi-ming Shien, Serafim Rose va ajunge să cunoască şi să respecte, ba chiar să iubească, un nou gânditor, René Guénon. „René Guénon este cel care m-a învăţat să caut şi să iubesc Adevărul, mai presus de orice şi să nu mă mulţumesc cu altceva” va declara mai târziu Serafim Rose. Într-adevăr, René Guénon a arătat în mod clar felul în care relativizarea adevărului duce la distrugerea vechilor tradiţii spirituale şi, prin aceasta, la distrugerea societăţii şi a omului ca persoană. Lipsa unei tradiţii autentice, vii, care să dea sens existenţei, filosofia lui Nietzsche, generaţia beat, practicile zen şi yoga l-au condus treptat pe S. Rose, după cum avea s-o mărturisescă el însuşi, la marginea prăbuşirii. A trecut prin diferite experimente şi experienţe pe care le-a considerat cumplite, de la beţie la droguri, promiscuitate, homosexualitate. În această perioadă căuta cu disperare Adevărul, nu un adevăr oarecare, ci Adevărul absolut. "Adevărul nu era doar o idee abstractă, căutată şi cunoscută de către minte, ci era ceva personal - chiar o Persoană - căutată şi iubită de către inimă. Şi astfel l-am întâlnit pe Hristos." S-au întâlnit, Serafim Rose şi Iisus Hristos, pentru a nu se mai despărţi niciodată. În mod neaşteptat pentru toată lumea, tânărul genial şi boem, tipic în comportare pentru generaţia beat, devine un adevărat model de credinţă ortodoxă. Se va boteza în această religie, murind pentru lume şi pentru păcate, implicându-se cu toată râvna în viaţa Ortodoxiei americane. Are bucuria să cunoască pe Sfântul Ioan Maximovici şi alţi trăitori americani. Iar în 1970 este tuns în monahism. Dat fiind trecutul lui, primirea sa în Ortodoxie s-a făcut treptat, cu prudenţă. De multe ori tineri - şi nu doar tineri - americani au fost atraşi de frumuseţea Ortodoxiei, dar fără a-i putea suporta rigorile. Ortodoxia nu pune însă preţ pe prozelitism, ci pe convertirea interioară, adevărată, pe metanoia. Iar Serafim Rose s-a dovedit un asemenea convertit. Oricât de dur ar părea acest regim el s-a dovedit a fi vindecător de suflete. Nu doar Serafim Rose, părinţii Damaschin şi Alexie Young şi alţii cunoscuţi au găsit acolo via legătură cu Dumnezeu, ci şi liderul grupului Nirvana, după sinuciderea prietenului său, un inginer de sistem devenit milionar şi alţii asemenea. Aceştia, lăsând toate ale lumii, s-au retras în liniştea muntelui, spre a lupta cu patimile şi păcatul şi a se uni cu Dumnezeu. Călăuza şi lumina acestei mânăstiri a fost, dintre cei vii, Serafim Rose. Lucrarea sa a răsunat nu doar în SUA, ci şi în Europa, din Marea Brianie în România şi Grecia, ba chiar şi în Rusia şi alte părţi ale lumii. Geniul lui Serafim Rose, curăţat de slăbiciunea păcatului, s-a manifestat mai puternic şi mai luminos. Nenumăratele scrisori din această perioadă, conferinţele, articolele şi cărţile scrise dovedesc pe deplin acest lucru. El s-a arătat un teolog desăvârşit, unul din marii mărturisitori ai Ortodoxiei.