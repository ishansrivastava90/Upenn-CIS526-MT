Sekolah Menengah Sains Machang atau SMACH merupakan sebuah sekolah berasrama penuh yang baru dibuka dalam tahun 1983. Ia merupakan sekolah berasarama penuh yang kedua dibina di negeri Kelantan. Terletak kira-kira 35 kilometer dari bandar Kota Bharu dan 9 kilometer dari bandar Machang iaitu di suatu kawasan yang mempunyai persekitaran luar bandar. Kemudahan-kemudahan sukan terdiri dari padang permainan dan gelangang-gelanggang tenis, bola keranjang, bola sepak, bola tampar, dan badminton. Lain-lain kemudahan adalah seperti bilik rawatan pergigian dan bilik rehat bagi pelajar-pelajar yang sakit. Pengetua pertama dilantik ke sekolah ini ialah Tuan Haji Nik Amin bin Jaafar.tepi beliau tidak sempat memulakan sekolah ini kerana beliau telah bertukar lebih awal dan diganti oleh Allahyarham Tuan Haji Abdul Rahman bin Haji Omar pada 16 Mei 1983. Kumpulan pelajar yang pertama terdiri dari pelajar-pelajar tingkatan satu telah melapurkan diri pada 16 julai 1983 dan pelajar-pelajar tingkatan 4 melapurkan diri pada 14 Ogos 1983. Jumlah keseluruhan pelajar pada tahun 1983 ialah 382 orang iaitu 253 pelajar putera dan 129 pelajar puteri. Bilangan guru pada masa itu ialah 46 orang dan kakitangan lain serarnai 35 orang. Astaka sekolah ini telah dirasmikan dengan acara warna-warni oleh YAB Datuk Wira Abdul Rahman bin Haji Arshad, Ketua Pengarah Pendidikan Malaysia pada tahun 1987. Majlis perasmian perletakan batu asas Masjid lbadul Rahman telah dirasmikan oleh YB Datuk Ahmad Rastom, Timbalan Menteri Besar Kelantan pada 18 Ogos 1988. Pada 2006, sebuah dewan terbuka telah dibina di tapak Taman Mesra Alam. Bangunan makmal komputer baru juga telah siap dibina pada 2007. Ini akan memberi lebih banyak peluang kepada pelajar untuk akses kepada teknologi komunikasi maklumat.Pada awal 2000, 1 blok bangunan teknologi telah dibina dan mula digunakan. Projek-projek sumbangsih juga didirikan hasil daripada sumbangan pelajar-pelajar tingkatan lima setiap tahun. Dek kerana persekitaran sekolah dikatakan turut mempengaruhi proses P&P,maka inisiatif untuk memperindahkan lagi kawasan SMACH telah diambil.Persekitaran sekolah telah dihias indah dengan pelbagai hiasan. Kini persekitaran SMACH kelihatan lebih indah. Sekolah Menengah Sains Machang telah menganjurkan Pesta Perdana ke 18 buat kali pertamanya dengan penuh kejayaan pada 27 Mei hingga I Jun 1991. Perasmian dilaksanakan oleh Datuk Dr. Haji Isa Ramli, Pengarah Bahagian Sekolah-Sekolah, mewakili Menteri Pendidikan Malaysia. Pada tahun 1998, sekolah ini telah dipilih sebagai sebuah sekolah perintis bestari di antara 88 buah yang diumumkan oleh Menteri Pendidikan. Pada tahun 2006, pasukan bola keranjang lelaki SMACH menjadi naib johan HKSBPZT. Kejayaan dalam akademik turut tidak dinafikan.Terkini,SMACH mencatat kejayaan manis apabila keputusan PMR 2007 melonjak naik dari 77.7% kepada 82.9%.Lebih manis apabila peratusan ini meletakkan SMACH di tempat pertama negeri Kelantan,dan tempat kedua seluruh SBP. Sains Machang