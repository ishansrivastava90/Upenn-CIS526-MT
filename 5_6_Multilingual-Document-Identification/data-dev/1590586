১৪১২ হিজরির ২৭ শাবান আঞ্চলিক প্রশাসন সংবিধি জারি করা হয় এবং ১৪১৪ হিজরির ২০ রবিউল আউয়াল প্রশাসনের মানোন্নয়ন ও উন্নয়ন ত্বরান্বিত করার লক্ষ্যে তা সংশোধন করা হয়। সংবিধির লক্ষ্যগুলোর মধ্যে রয়েছে নিরাপত্তা বজায় রাখা এবং ইসলামী আইনের কাঠামোর মধ্যে জনগণের অধিকার ও স্বাধীনতা রক্ষা করা। দেশকে প্রশাসনিক অঞ্চলে ভাগ করার সময় জনসংখ্যার ঘনত্ব, ভৌগোলিক নিরাপত্তা, পরিবেশ এবং যোগাযোগ ব্যবস্থা বিবেচনা করা হয়। সৌদি আরব ১৩টি অঞ্চলে বিভক্ত রিয়াদ রিজিয়ন, মক্কা রিজিয়ন, মদিনা রিজিয়ন, কাসিম রিজিয়ন, ইস্টার্ন রিজিয়ন, আসির রিজিয়ন, তাবুক রিজিয়ন, হাইল রিজিয়ন, নর্দার্ন ফ্রন্টিয়ার্স রিজিয়ন, জিজান রিজিয়ন, নাজরান রিজিয়ন, আলবাহা রিজিয়ন এবং আল-জনফ রিজিয়ন। প্রতিটি অঞ্চলের জন্য মন্ত্রীর পদমর্যাদায় একজন আমির রয়েছেন। রাষ্ট্রীয় কাঠামোর মধ্যে তিনি অঞ্চল শাসন করেন। সংবিধিতে আমির এবং তার ডেপুটির ভূমিকা নির্দিষ্ট করে দেয়া হয়েছে। স্বরাষ্ট্রমন্ত্রীর অধীনে এবং স্বরাষ্ট্রমন্ত্রীর সুপারিশের ভিত্তিতে রাজকীয় আদেশে তাদের নিয়োগ ও বরখাস্ত করা হয়। সংবিধির একটি নতুন সংযোজন হল, আঞ্চলিক পরিষদের সৃষ্টি। অঞ্চলের আমির আঞ্চলিক পরিষদের প্রেসিডেন্ট এবং তার ডেপুটি হলেন ভাইস প্রেসিডেন্ট। আঞ্চলিক পরিষদ সদস্যদের মধ্যে রয়েছেÑ আমিরের সহকারী, অঞ্চলের সহকারী সংস্থাগুলোর প্রধান। স্বরাষ্ট্রমন্ত্রীর সুপারিশের ভিত্তিতে প্রধানমন্ত্রী এই পরিষদ নিয়োগ করেন। যেসব নাগরিক জ্ঞানী, অভিজ্ঞ এবং বিশেষজ্ঞ তাদেরকে আমিরের সুপারিশক্রমে এবং স্বরাষ্ট্রমন্ত্রীর অনুমোদনক্রমে প্রধানমন্ত্রী নিয়োগদান করেন। তাদের সংখ্যা দশের কম নয়। সদস্য পদ চার বছরের জন্য এবং তা নবায়নযোগ্য। নতুন আইনের প্রবর্তন সরকারের নির্বাহী ও প্রশাসনিক কাঠামোয় নিয়োগ চার বছর বেঁধে দেয়ায় নবায়নের সুযোগ অবারিত হয়েছে। সৌদি আরবের সরকার পদ্ধতিতেও প্রশাসনে গুণগত পরিবর্তন হয়েছে। যার প্রমাণ মেলে দুই পবিত্র মসজিদের খাদেম কর্তৃক ১৯৯৫ সালে ঘোষিত নতুন মন্ত্রিসভায়। দেশের অনেক প্রতিষ্ঠান, বিশ্ববিদ্যালয় এবং পাবলিক কমিশনে নতুন মুখের অন্তর্ভুক্তি থেকে এর প্রমাণ পাওয়া যায়। সবার অংশগ্রহণ এবং সব ক্ষেত্রে সর্বোচ্চ মান বজায় রাখার ওপর যে বাদশাহ জোর দিয়ে থাকেন এটা তারই প্রমাণ। রচনাধীন নিবন্ধ। ব্যাপক সম্পাদনা প্রয়োজন