גזע זה היה ייחודי לטיבט במשך שנים ארוכות. הלהאסה אפסו הראשון הגיע למערב רק בשנת 1921. כשהלהאסה אפסו הגיע למדינות המערב חל בלבול מסוים והוא סווג לאותה קבוצה עם הטרייר הטיבטי והשי טסו. בשנת 1934 הכירו בשלושתם כגזעים נפרדים ראש - מכוסה בפרווה שופעת שנופלת קדימה ומכסה את העיניים. עיניים - חומות כהות, בגודל בינוני. אוזניים - שמוטות לצידי הראש. לפעמים קצוות האוזניים כהים יותר גוף-חסון ויציב, מותניים שריריים וגב ישר. פרווה-ארוכה, כבדה, חלקה ומחוספסת למגע. זנב-נישא מעל הגב. גובה- 28-25 ס"מ משקל- 8-5 ק"ג בזכות אופיים הנוח והייחודי של כלבי הלאסה אפסו, כמה מהם משמשים כלבים טיפוליים לילדים ולאנשים בעלי צרכים מיוחדים. ומשתמשים בו בין השאר בפעילות טיפולית ולימודית בבתי הספר ובמוסדות. הגזע נוחל הצלחה רבה בקרב התלמידים והמטופלים. הלאסה אפסו מאפשר לכל אחד לגעת בו, לסרק אותו ואף להציק לו קצת בלי לאיים או לנשוך. במשך כל התקופה נשאר הגזע אנונימי וחי בצלם של כלבים זעירים אחרים שהפופולריות שלהם הלכה וגדלה. בשנת 1999 הביא בית הגידול מ.ד.לאפיס, זכר ונקבה מבית גידול באיטליה, ובעזרת כלבה שנולדה בארץ להורים מצ'כיה החל הגזע לעשות חיל בישראל. כלבים מבית גידול זה זכו בתארים 'אלוף ישראל' ו'אלוף בינלאומי', והולידו צאצאים, שגם הם נחלו הצלחה עולמית וזכו בתארים "אלוף ואלופת ישראל" וכן בתארים בינלאומיים. כך החל הגזע להיות פופולרי גם בישראל. עם השנים הביא בית גידול זה עוד כמה זכרים ונקבות מאיטליה ומאנגליה, ובהם סאצ'י - אלוף ישראלי ובינלאומי אשר הגיע לאחר שזכה באליפות איטליה, וסולו - אלוף ישראל ואלוף בינלאומי הנוכחי. כיום יש בארץ כ-35 כלבי להאסה אפסו בעלי תעודות. ב 2009 קם בית גידול נוסף לגזע - בית הגידול של פיוטר מנסקי, המתבסס על כלבים שמקורם ברוסיה וכלבה שנקנתה בארץ. על פי ההי"ל, הלהאסה אפסו שייך בארץ לחוג הישראלי לכלבים זעירים.