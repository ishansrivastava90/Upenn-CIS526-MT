מחלות מסוימות, כמו סרטן שד, מתפתחות במשך שנים לפני שמתגלים הסימנים הראשונים להימצאותן בגוף. ככל שהמחלה מתגלה מוקדם יותר, קל יותר לטפל בחולה ובגורמי המחלה וקיים סיכוי גבוה יותר להחלמה מלאה ולמניעת מצבים שמחייבים טיפולים אגרסיביים כמו ניתוח, כימותרפיה, הקרנות וכו'. רמת הרגישות והדיוק של הבדיקה התרמוגרפית לגילוי סרטן השד עומדת על כ- 90%. בדיקה תרמוגרפית שנעשית לפני ממוגרפיה יכולה למקד את הבדיקה הממוגרפית במקומות שנמצאו בתרמוגרפיה כחשודים. כאשר משלבים בדיקה תרמוגרפית עם בדיקה קלינית של רופא ועם ממוגרפיה, עומדת רמת הגילוי המוקדם של סרטן השד על כ-95%. בדיקת התרמוגרפיה היא קצרה, לא מכאיבה, לא פולשנית ואינה כרוכה בקרינה כלשהי ממכשירים. בזמן הצילומים הנבדקת עומדת או יושבת, בהתאם לאזור בגוף אותו רוצים לצלם. לפני הצילומים מקבלת הנבדקת הסבר על תהליך הבדיקה. הצילום נעשה ממרחק של כ-1 מטר מהנבדקת, כך שאין מגע ואין תחושת אי-נוחות. התמונות מופיעות תוך מספר דקות על מסך צבעוני. הצבעים משתנים בהתאם לטמפרטורה הנפלטת מהגוף וכך ניתן לראות באופן מיידי מקומות של פעילות חריגה. מפעילת המערכת שומרת את הצילומים במחשב ומעבירה אותם באימייל לרופא המומחה לצורך פענוח. בדרך כלל מאפשרת מערכת DITI לרופא המפענח לדעת את הטמפרטורה בכל נקודה ונקודה באזור המצולם עד רמת דיוק של 0.1 מעלת צלזיוס. הנבדקת תקבל את התוצאות תוך מספר ימים. בגירוי שורש עצב מופיעה ירידת טמפרטורה בדרמטומה הנמצאת באותו צד של הגוף בו נמצא העצב הקשור אליה. דרמטומה היא אזור בעור הקשור לסיגמנט בחוט השדרה. עשויה להיות לפעמים חפיפה של דרמטומות, כך ששני סיגמנטים של חוט השדרה מעצבבים את אותו חלק של העור. הכרת פריסת הדרמטומות על פני הגוף משמשת לאיתור מיקומן של הפרעות בחוט השדרה והתרמוגרפיה מהווה לצורך זה כלי אבחוני שימושי ביותר.