TsAGI telah lama membuat kajian akan kelebihan menggunakan sayap forward-swept, dengan membuat penyelidikan terhadap pesawat Tsibin LL dan pesawat Junkers Ju 287 yang ditawan pada tahun 1940-an. Sayap forward-swept memiliki pemalar daya angkatan yang lebih tinggi, mengurangkan momen lentur, dan menangguhkan keadaan pegun apabila dibandingkan dengan bentuk sayap konvensional. Pada sudut serangan tinggi, hujung-hujung sayap kekal tanpa pegun dan membenarkan pesawat untuk mengekalkan kawalan aileron. Malangnya, sayap forward-sweep akan mencetuskan putaran yang cukup kuat untuk mengoyakkan sayap yang diperbuat daripada bahan-bahan konvensional. Hanya baru-baru ini, apabila penggunaan bahan komposit menjadikan rekabentuk pesawat dengan sayap forward-swept sesuai untuk digunakan. Seperti pesaingnya di A.S, iaitu pesawat MiG 1.44. Bagaimanapun, Sukhoi sekarang berusaha untuk memasarkan pesawat Su-47 kepada angkatan tentera Rusia dan pelanggan-pelanggan luar negara sebagai versi pesawat pengeluarannya sendiri. Untuk menyelesaikan masalah sayap berpusing, Su-47 menggunakan bahan-bahan komposit yang dibuat khusus untuk menahan pusingan tetapi pada masa yang sama masih membenarkan sayap melentur untuk memperbaiki sifat aerodinamik. Disebabkan rentang sayap yang secara relatifnya lebih besar, Su-47 akan dilengkapi dengan sayap berlipat, untuk membolehkannya memasuki ruang hangar. Seperti pesawat sebelumnya iaitu Su-37, Su-47 terdiri dari tatarajah tiga satah selari, dengan sirip hadapan terletak di hadapan sayap dan sayap ekor. Menariknya, Su-47 memiliki dua corong ekor yang mempunyai panjang yang tidak sama di luar muncung ekzos. Corong yang pendek, di bahagian kiri, menempatkan radar yang menghadap ke belakang, sementara corong yang lebih panjang akan menempatkan payung brek. Kadar pusingan maksimum, had atas dan bawah di kelajuan udara semasa melancarkan senjata, merupakan kriteria penting untuk menguasai pertempuran. Pesawat Su-47 ini sangat mudah untuk dikendalikan dengan kestabilan kekal dan mudah untuk dikawal pada sudut serangan yang melampau. Kadar pusingan maksimum sangat penting semasa pertempuran jarak dekat, sederhana dan jauh, apabila sesuatu misi itu melibatkan serangan berturut-turut ke atas sasaran di sektor-sektor berlainan di ruang udara. Kadar pusingan yang tinggi pada pesawat Su-47 membolehkan juruterbang untuk menukar arah pesawat pejuang dengan pantas ke atas sasaran seterusnya selepas melancarkan senjata. Bahagian bawah rekabentuk sayap menghasilkan daya pusingan yang kuat yang akan cuba memusingkan sayap ke atas, terutamanya semasa pada kelajuan tinggi. Putaran ini memerlukan penggunaan bahan-bahan komposit dalam jumlah yang besar untuk meningkatkan kekuatan dan ketahanan sayap. Walaupun begitu, kelajuan pesawat ini dihadkan pada Mach 1.6. Pengubahsuaian kejuruteraan pada baru-baru ini telah berjaya meningkatkan had ini tetapi had baru tidak dinyatakan.