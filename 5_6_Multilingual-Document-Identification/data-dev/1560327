Ennek alapján hinni kezdenek a fiúnak, és keresni kezdik annak anyját, nyomozást indítanak. Nem sok idő múlva, helyi újságokat átnézve megtudják, hogy apjuk valamiféle szörnyeteg ügyében jár ebben a városban annak idején, és egy Joe Barton nevű rendőr közreműködésével sikerült megölnie a lényt, ami rejtélyes módon feltúrta a temetőket és elragadta az oda temetetteket. A fiúk átkutatják a Milligan házat, és Kate ágya alatt egy szellőzőnyílást találnak, azon belül pedig rengeteg vért. Sam felfedi a motelben Adam előtt, mivel is foglalkoznak ők és foglalkozott apjuk valójában, emiatt azonban Dean teljesen kiborul, és az éjszaka kellős közepén ellátogat a feltárt kriptákhoz, illetve beszél Barton feleségével. Mialatt Sam tanítgatni kezdi újonnan megismert öccsét, elmegy az áram, majd a szellőzőkből különös hangokat hallanak, így kirohannak Adam kocsijához, ahol azonban a lény megpróbálja elragadni Samet. Végül Dean megérkeztével ez nem következik be. A fivérek számára világossá válik, hogy a lény bosszúból végezni akar mindenkivel, akiket John Winchester itt valaha is ismert, ezért ölte meg Bartont és Adam anyját, most pedig John fiára vadászik. Nincs más választásuk, megtanítják egypár dologra Adamet, többek közt lőni, majd visszavonulnak annak házába, ahol sóval elbarikádozzák magukat. Dean ismét lelátogat a szellőzőnyílásba, és odalenn megtalálja nemcsak Kate, de Adam holttestét is... A lakásban eközben megjelenik Kate, aki ezután Adammel együtt Samre támad, majd megkötözik. Felfedik előtte, hogy ők Ghoulok, akik fel tudják venni azok alakját, akiket utoljára elfogyasztottak. Azért kezdtek bosszúhadjáratba, mert John Winchester megölte az apjukat, méghozzá szerintük jogtalanul, hiszen az ő fajtájuk dögevő, ám ezek után már élőket is fognak fogyasztani. Elmondják, Adam tényleg a testvérül volt, mikor azonban belekezdenének Sam felfalásába, Dean tűnik fel, puskájával ellövi Kate fejét, Adamét pedig saját maga veri szét egy kalapáccsal. A történtek után Dean és Sam elhamvasszák öccsük holttestét, majd drámai hangulat között Dean közli Sammel, ő az, aki a legjobban hasonlít elhunyt apjukra, hiába is veszekedtek annak idején annyit. A Gholuk olyan lények, melyek holtak testéből táplálkoznak, ám ha élőket fogyasztanak, képesek felvenni azok alakját és emlékeit. Megölni őket lefejezéssel lehet.