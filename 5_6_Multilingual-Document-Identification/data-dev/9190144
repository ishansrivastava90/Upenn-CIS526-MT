صفی‌آباد شهری از شهرهای شهرستان دزفول است و در شمال شهر دزفول قرار دارد. این شهر که در ابتدا منطقه‌ای تحقیقاتی به شمار می‌رفت، در دوره سلطنت محمدرضا شاه پهلوی به منظور تحقیقات کشاورزی و دامپروری ساخته شد. از این منطقه در حال حاضر نیز به همین منظور استفاده می‌شود. در این منطقه انواع درختان و گیاه‌ها و دام‌ها به صورت تحقیقاتی پرورش می‌یابند. از نکات قابل توجه این منطقه باید به پرورش گردو و کاج توجه کرد که با در نظر گرفتن آب و هوای منطقه امری غیرممکن به نظر می‌رسد که البته این درختان به صورت اصلاح شده در این منطقه پرورش داده می‌شوند و با نمونه اصلی خود تفاوت‌هایی دارند. گزارشی از دو تپُهٔ باستانی صفی آباد از سال‌ها پیش ، در دوتپهٔ باستانی جنوب غرب صفی آباد ، اشیا و آثار گرانبهایی از جمله مجسمه‌ها ، سکُه‌ها و سفال‌های عهد اسلامی ، ساسانی و هخامنشی به ویژه پیکرهٔ آناهیتا ،اله هی آب یافت می‌شود که توجه علاقه مندان را به خود معطوف داشته‌است . آناهیتا ، در پارسی میانه یا امروزی ناهید یا آناهید است و در زبان ارمنی آناهیت نامیده می‌شود . تاریخ نویسان یونان و روم باستان از او با نام آناتیس  anaÏtis  یاد کرده و یا او را یکی ازایزدان معابد خود شناسانده‌اند . آناهیتا ، آناهید یا ناهید که در زبان پارسی به معنای دور از آلودگی است ، نام ایزد بانوی آب ، باران و باروری در مذاهب ایران باستان است . به احتمال زیاد «اردویسور آناهیتا » نیز چون «میترا » از ایزدانی بود که پیش از پیدایش زرتشت ،توسط مردم ایران مورد ستایش قرار می‌گرفت . آناهیتا با جنگاوری نیز مربوط بوده‌است و باور بر این بود که جنگاورانی را که به پیشگاه او او نذر کنند ،یاری می‌دهد . البته باید خاطر نشان نمود ایرانیان  عهد باستان  یکتاپرست بودند ، ولی آناهیتا و دو ایزد بانوی دیگر به عنوان خدایان فرعی تقدیس می‌شدند . در تپهٔ فرُاش که متعلُق به دورهٔ اسلامی و بالنجان که متعلق  به عهد ساسانی  و پیش از ان است ، اشیا و آثار باستانی فراوانی باقی مانده که ارزش تاریخی ، فرهنگی و ملی شایانی دارند .