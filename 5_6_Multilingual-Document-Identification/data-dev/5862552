I foråret 1861 lykkedes det hærstyrker fra Sydstaterne at erobre Norfolk i Virginia og området på sydsiden af Hampton Roads. Unionsstyrkerne blev narret til at trække sig tilbage fra flådehavnen i Norfolk af sydstatsstyrker under ledelse af jernbanepræsidenten William Mahone. I forbindelse med tilbagetrækningen blev flådeværftet brændt af, hvilket samtidig betød at 9 skibe blev ødelagt – heriblandt fregatten USS Merrimack fra 1855, som dog kun udbrændte ned til vandlinien. Erobringen af Norfolk gav Sydstaterne deres eneste større skibsværft og tusinder af tunge kanoner. batterier ved Sewell’s Point – både for at beskytte Norfolk og for at have kontrol over Hampton Roads. Unionen sendte en James River og Elizabeth River i Virginia under kontrol af Sydstaternes flåde, som på dette tidspunkt også udelukkende bestod af træskibe. Selv om det kom til træfninger var ingen af flåderne i stand til at overvinde den anden. Denne situation varede ved i resten af 1861 og et stykke ind i 1862. Noget af det første, som sydstaternes kongres gik i gang med var at forsøge at erhverve jernpansrede skibe, enten ved at købe dem i udlandet eller ved at ombygge forhåndenværende skibe. Da Unionen var bekendt med sydstaternes planer, begyndte man også her tidligt at konstruere panserskibe. De første panserskibe så meget underlige ud, sammenlignet med samtidens krigsskibe, og var også meget forskellige indbyrdes. Ingen af den var blevet færdiggjort til konstruktørernes fulde tilfredshed, da de sejlede ind i historien ved Hampton Roads. Skibets konstruktør mente, at jernpanser ville betyde, at kanonild ikke længere ville have nogen effekt mod skibe, og derfor udstyrede han skibet med en rambuk, et våben som man normalt forbinder med antikkens galejer, og som ellers ikke blev brugt i samtidens krigsskibe. Trods en helhjertet indsats for at få skibet færdigt, havde Virginia stadig håndværkere om bord, da det skyndsomt blev sat i tjeneste – uden forudgående testsejlads eller træning af mandskabet. Trods den hurtige bygning var Lincoln meget frustreret over at Monitors levering var forsinket. Den blev sendt til Hampton Courts i al hast, og ankom senere samme dag som CSS Virginia havde gjort sin forbløffende debut på unionsmarinens bekostning. Virginia, under kommando af kaptajn Franklin Buchanan, blev understøttet af CSS Raleigh og CSS Beaufort og var ledsaget af CSS Patrick Henry, CSS Jamestown, og CSS Teaser. Virginia sejlede direkte imod Unionens eskadre. Den åbnede ild da der var under 1 mile til USS Cumberland og skydningen spredte sig til blokadeskibe og landbatterier. Virginia vædrede Cumberland under vandlinien og den sank hurtigt, "tappert affyrende sine kanoner", som Buchanan rapporterede som hyldest til en modig fjende, "så længe de var oven vande". Dernest vendte Buchanan Virginia mod USS Congress. Efter at have set hvad der var sket med Cumberland, beordrede kaptajnen på Congress at skibet skulle sættes på grund på lavt vand. På dette tidspunkt var sydstaternes James River Squadron, under kommando af John Randolph Tucker nået frem og havde sluttet sig til Virginia i dets angreb på  Congress. Dette fortsatte i en time, hvorefter det stærkt beskadigede Congress overgav sig.  Mens de overlevende besætningsmedlemmer fra Congress blev færget væk fra skibet, åbnede et af Unionens landbatterier på nordkysten ild mod Virginia. Som gengældelse beordrede kaptajnen på Virginia at Congress skulle beskydes med rødglødende kugler og brandgranater. Det fik senere Congress til at eksplodere da de således opståede brande nåede skibets krudtmagasin. Virginia blev også beskadiget. Kugler fra Cumberland, Congress og landbatterierne havde gennemhullet dens skorsten og reduceret betød at den sejlede endnu langsommere end før. To af dens kanoner var sat ud af spillet og adskillige panserplader sad løse. I mellemtiden havde sydstaternes James River Squadron vendt sin opmærksomhed mod USS Minnesota som var sejlet ud fra Fort Monroe for at deltage i slaget, men var løbet på grund. Efter at Virginia havde håndteret overgivelsen af Congress, sluttede den sig til James River Squadron trods sine skader. På grund af sin store dybgang kunne Virginia ikke komme tilstrækkelig tæt på til at tilføje alvorlig skade, og mens kampen fortsatte sænkede mørket sig og betød at resten af eskadren ikke kunne sigte deres kanoner præcist. Virginia forlod kamppladsen med forventningen om at kunne vende tilbage dagen efter og afslutte ødelæggelsen af Unionens eskadre. Den trak sig tilbage i sikkerhed for natten i områder under Sydstaternes kontrol. Virginia havde sejret, men ikke uden tab. En del af dens rambuk var knækket af og sad i siden på Cumberland. Mens Virginia skød mod landbatteriet blev kaptajn Buchanans lårben brækket af en musketkugle. Det betød at kommandoen måtte overgives til kaptajnløjtnant Catesby R. Jones. Buchanans ben blev derefter amputeret. Det havde været en frygtindgydende og demoraliseringen dag for Unionens marine. Sent samme aften ankom USS Monitor, under kommando af kaptajnløjtnant John L. Worden til Hampton Roads. Unionens panserskib var blevet hastet til Hampton Roads i håbet om at den kunne beskytte Unionens flåde og forhindre at Virginia kunne true Unionens byer. ”På den uprøvede udholdenhed af den nye USS Monitor og hendes ankomst i tide," konstaterede unionskaptajnen John A. Dahlgren, "afhang det i hvilken retning begivenhederne ville falde ud." Det var Unionens plan at angribe Virginia i farvande som de selv havde valgt. Monitor havde fået ordre fra præsidenten om kun at begive sig i kamp, hvis det var absolut uundgåeligt. Unionens flådeministerium havde lejet adskillige store dampskibe med det udtrykte formål et sejle Virginia ned. Planen var at vente på at Virginia vovede sig ud på dybt vand og så ville de store skibe forsøge at sejle op på Virginias neddykkede bov og hæk og forhåbentlig sænke skibet. Virginia sejlede ind i Hampton Roads ved to lejligheder og forsøgte at ægge Monitor i kamp, men som følge af præsidentens ordre forblev udfordringen ubesvaret.    Det som formentlig var det slag, som man i tiden så mest frem til blev aldrig til noget. USS Monitor og CSS Virginia mødtes aldrig igen. Efter slaget ved Hampton Roads spillede ingen af skibene en større rolle i krigen, og ingen af dem overlevede 1862. Begivenheder på land rundt om Hampton Roads tvang Sydstaterne til at opgive området omkring Norfolk. Da rømningen af Norfolk og Portsmouth gik i gang den 10. maj 1862, havde officerer og besætning på Virginia ikke mange muligheder. Det stod klart for kommandør Josiah Tattnall at skibet havde for stor dybgang til at kunne sejle op ad James River til Richmond, og der var ikke store chancer for at undslippe ud af Hampton Roads forbi den flåde af skibe fra Unionen, som ventede ud for Fort Monroe på netop sådan et træk. For at forhindre at skibet skulle falde i Unionens hænder beordrede Tattnall om morgenen den 11. maj 1862 at Virginia skulle løbes på grund ved Craney Island og sættes i brand. Efter at have brændt kraftigt i en times tid, nåede ilden skibets magasin og det blev ødelagt af en stor eksplosion.    Mere end 10 år efter at krigen var sluttet blev vraget den 30. maj 1876 hævet og transporteret tilbage til skibsværftet i Portsmouth hvor det blev hugget op. USS Monitor blev prototypen for monitor-typen af krigsskibe. Der blev bygget mange flere, herunder flodmonitorer og de spillede en nøglerolle i borgerkrigen på Mississippifloden og James River. Mens dette design viste sig særdeles velegnet til brug til krigsførelse på floderne betød den lave silhuet og det tunge kanontårn at det var lidet sødygtigt i oprørte vande. I december 1862 blev Monitor beordret til North og South Carolina.  Mens det var på slæb efter USS Rhode Island løb skibene ind i en stærk storm. Monitor tog vand ind og sank nytårsaften 1862 i Atlanterhavet ud for Cape Hatteras, North Carolina i et område der er kendt som Atlanterhavets kirkegård. Vraget blev lokaliseret i 1973. Unionens militære annaler og aviserne i Unionen vedblev at omtale skibet med dets oprindelige navn Merrimack gennem hele krigen. Ikke overraskende kaldtes den i Konføderationen for  Virginia. Selv om de kølnede lidenskaber efter krigens slutning førte til en knap så skinger behandling af emnet lader det til at bogstavrimet med de to ”M”-navne har bidt sig fast i historikernes bevidsthed, og det er kun for nylig at navnet Virginia er blevet til mere end en fodnote i beretningen om slaget. Det nye USS Monitor Center på Mariners' Museum åbnede officielt den 9. marts 2007, og det huser bl.a. en kopi i fuld størrelse af Monitor, foruden det originale kanontårn og mange andre genstande. Der fremvises også nogle genstande fra CSS Virginia.