Hácsot Lengyeltótiból lehet aszfaltos úton megközelíteni. Amint a kéktói emelkedőn kiérünk és a fenyvest elhagyjuk, gyönyörű kép tárul a faluról a szemünk elé. Erdők által övezett, rendezett kis ékszerdobozt pillantunk meg. A falu központja a jobbra lévő evangélikus templom után 100 méterre következik. Itt ha  balra térünk, a katolikus templomhoz és a temetőhöz jutunk, ha egyenesen megyünk, Gárdonyba vezet az út. Jobbra tartva Új utcába, azon túl pedig Kisberénybe juthatunk. Középkor A tizedjegyzék szerint a középkorban létezett egy Thuul nevű falu a mai Hács és Kisberény között. Sodak puszta helyén pedig egy Sutak nevű falu állott a középkorban plébániatemplommal, tehát jelentős szereppel bírt a környék életében. A betelepítés A falut  az Inkey család  telepítette be lutheránus német telepesekkel. A Tolnából, Bonyhád környékéről  hívott telepesek eredetileg Hessen- Darmstadt-ból származtak. Az uraság – Inkey Antal és felesége  Kiss Terézia – 1828. december 1.-én írták alá a harminc német zsellér családdal  kötött szerződést, amely aratási és cséplési munkákra szólt, de a 15 pontból és egy kiegészítésből álló megállapodás a Hács-pusztán való letelepedésüket is részletekbe menően, pontosan szabályozta. Meghatározta a telepesek jogait és kötelezettségeit, a részükre juttatott telek nagyságát, a kedvezményeket, a kialakuló község számára szükséges ügyeket és az építendő házak elhelyezkedését is. A XIX. század 1853-ban 41 evangélikus települt be a már községgé fejlődött Nagyhács faluba. 1855-ben építették a torony nélküli evangélikus imaházat és az iskolát. Az épület ma már nem áll. Az imaházat az 1800-as évek végéig használták, majd az iskola épületében tartották az istentiszteleteket, az 1870-es évek végéig német, azután magyar nyelven. 1860-ban  Inkey Zsigmond elcserélte fonyódi és lengyeltóti birtokait gróf Zichy Nepomuk Jánossal, így lett Hács környékének birtokosa  a Zichy család. 1867-ben tűzvész pusztított Hácson, a házak fele leégett. 1876-ban az Inkey család alapítványt hozott létre a Hácson letelepített német lakosság gyermekei számára.  Az alapítvány a magyar nyelv elsajátításában kiemelkedő tanulókat jutalmazta, elősegítve a falu elmagyarosodását. Az evangélikus anyakönyvezés Hácson 1881-ben kezdődött. A XX. század A falu 1907-ben lett közigazgatásilag önálló község, addig Lengyeltótihoz tartozott. A falu első bírója Moschbereger János György lett. A Körjegyzőség és a Járásbíróság Lengyeltótiban volt továbbra is. A községet 6 tagú elöljáróság igazgatta. Az Osztrák–Magyar Monarchiából a XX. század elején sokan vándoroltak ki a munkanélküliség, a szegénység és nyomor elől az Amerikai Egyesült Államokba, hogy ott keressék meg az itthoni megélhetésre valót. 1904 és 1914 között a hácsiak közül közel ötvenen próbáltak szerencsét Amerikában. Nagy részük még az első világháború előtt hazatért. 1910-ben új evangélikus iskola épült, a régit még ebben az évben lebontották. A lebontott régi imaház és iskola mellett álló míves harangláb az új templom 1936-os felépítéséig használatban maradt. A faluban 1913-tól római katolikus elemi iskola is működött. A katolikusok kiemelkedő emlékezetű kántortanítója volt  1928-tól 1948-ig Kanizsai János. Az államosítás után két évig, 1950-ig még tanította az alsó tagozatos gyerekeket. Az első világháborús hadifoglyok 1918 végén kerültek haza, a második világháború hadifoglyai pedig 1946-47-ben, sőt többen csak 1949 nyarán térhettek haza. A nagybirtokokkal együtt el tudták látni munkával a falu lakosságát. A II. világháború után a falu gazdasága ismét jelentősen átalakult. A nagybirtokok megszűntek, az 1945 évi földosztással szinte mindenki birtokos lett, maga művelte a földjét. Sokaknak nem volt megfelelő eszköze és igavonó állata, ezért igénybe vették a korábban eszközökkel rendelkezők lehetőségeit, 1948 után a gépállomások traktorait, amiért terménnyel és munkával fizettek. 1948. júniusától állami iskolaként működtek tovább a felekezeti iskolák. 1951-ben átszervezték az államigazgatást, megalakult a községi tanács. 1957 elején iktatták be lelkészi hivatalába Madarász Istvánt, aki közel 40 évig szolgálta a hácsi evangélikus gyülekezetet, ő szervezte a templom felújítását. 1969. január 1.-én a lengyeltóti Somogy Népe Tsz-be olvasztották. Ezzel egy időben megszűnt a Községi Tanács is, Nagyközségi Közös Tanács alakult Lengyeltóti központtal.ایرباس  شرکت هواپیماسازی اروپایی و سازنده بزرگترین هواپیمای جت مسافربری جهان است. دفتر مرکزی این شرکت در شهر تولوز در کشور فرانسه واقع و فعالیت‌های شرکت در سراسر اروپا گسترده است. هواپیمای آ-۳۱۰ پس از آ-۳۰۰ معرفی شد و در آن طول هواپیما کاهش پیدا کرده بود و بالها و موتورها تغییراتی کرده بودند. برخی منابع دولتی در آ-۳۸۰ برای جانشین کردن هواپیمای رئیس جمهور آمریکا یک فروند بوئینگ ۷۴۷ است که در آن تغییراتی داده شده است. کُد A300 از اوایل سال ۱۹۶۷ میلادی برای نامیدن هواپیمای در دست طراحی ایرباس انتخاب شد. این هواپیما قرار بود ظرفیت حمل ۳۲۰ مسافر را داشته باشد و از دو موتور جت برای تولید نیروی پیشرانه استفاده کند.