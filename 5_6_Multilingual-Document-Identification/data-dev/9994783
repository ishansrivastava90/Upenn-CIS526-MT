சில நிறுத்தங்கள் முனைய நிறுத்தங்களாக இருக்கலாம். இவை பேருந்து வழித்தடங்களின் தொடக்க அல்லது முடிவிடங்கள் ஆகும். எனினும் எல்லாப் பேருந்துகளுக்குமே இது முனைய நிறுத்தங்களாக இருக்கவேண்டும் என்பதில்லை. சில வழித்தடப் பேருந்துகளுக்கு இது இடையில் உள்ள நிறுத்தமாக இருக்கக்கூடும். அதிக அளவில் பேருந்துச் சேவைகளைக் கொண்டுள்ள நெருக்கமான நகரப் பகுதிகளில் செயற்றிறனைக் கூட்டுவதற்கும், நிறுத்தங்களில் ஏற்படும் கால தாமதத்தைக் குறைப்பதற்கும் பேருந்துகள் இடைவிட்ட நிறுத்தங்களில் நிற்கும் ஒழுங்குகளும் உள்ளன. இத்தகைய அமைப்புக்கள் விளம்பரங்களையும், பிறவகையான அறிவித்தல்களையும் கொண்டிருப்பதைக் காணலாம். விளம்பரங்களுக்கு இடமளிப்பதன்மூலம் சேவை நிறுவனங்கள் இவ்வமைப்புக்களை நிறுவுவதற்கும், அவற்றைப் பராமரிப்பதற்குமான செலவுகளில் ஒரு பகுதியை ஈடு செய்யமுடிகிறது. சில இடங்களில், வணிக நிறுவனங்கள், சமூக அமைப்புக்கள் அல்லது தனியார் இத்தகைய அமைப்புக்களை மக்களுடைய நலன்கருதி அமைத்துக் கொடுப்பதும் உண்டு. வெப்பமான தட்பவெப்ப நிலை கொண்ட நாடுகள் சிலவற்றில் இவ்வாறான அமைப்புக்கள் காற்றுப்பதனம் செய்யப்படுகின்றன.