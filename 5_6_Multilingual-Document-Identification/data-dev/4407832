Verneplikten utførte han fra 1957 til 1959 som radar-operatør, og jobbet etterpå i ei mølle i Rochdale. Peel utnyttet The Beatles' populartitet i USA, og ved å legge om dialekten til en bredere Liverpool-dialekt fikk han innpass i flere radiokanaler som selverklært Beatles- og Liverpool-ekspert. Selv sa han senere at han ikke hadde vært i Liverpool på årevis og visste ingenting om the Beatles. Hans første betalte radiojobb var som fast DJ i Dallas' radiostasjon KLIF. Etter John F Kennedys snikmord i 1963 poserte han som reporter for avisa Liverpool Echo og kom seg inn på pressekonferansen hvor Lee Harvey Oswald ble siktet for drapet. Året etter flyttet Peel til Oklahoma City for å jobbe for radiostasjonen KOMA. Her giftet han seg også for første gang, med Shirley Anne Milburn. De ble skilt i 1971, og Peel snakket sjelden om dette ekteskapet. I Dallas og Oklahoma City måtte han spille listemusikk for hylende Beatles-fans, og det var først da han flyttet til San Bernardino i California han fikk frie tøyler, og kunne spille det han selv ville. Det var i Radio London han begynte å bruke navnet John Peel, et navn han fortsatte å bruke også da han byttet til nystartede BBC Radio 1 samme året, etter at Radio London ble stengt av. Peels kontrakt med BBC krevde at hvert program skulle ha to eller tre artister tatt opp i BBCs opptaksstudio, senere kjent som «Peel sessions». Peel sessions har gitt flere tusen band gratis opptakstid og garantert radiospilling. Verken sjefer i Radio 1 eller deler av lytterne var like entusiastiske som Peel i valget av musikk, og det hendte seg han fikk klager. Peel var i stor grad ansvarlig for å ha introdusert BBC-lytterne til musikk som Virgin med å etablere seg. I januar 1968 fikk Peel også ansvaret for enda et program, Night Ride på onsdager fra midnatt til klokken ett. Night Ride var totalt ulikt andre radioprogrammer på denne tiden. John Lennon og Yoko Ono spilte et opptak av deres ufødte barns hjerteslag, og Peel fikk mye mediaomtale etter han i en debatt gledelig innrømte at han hadde hatt en kjønnssykdom, og at mer burde bli gjort for å lære opp ungdom om risikoen for å få kjønnssykdommer. Peels program var det eneste på BBC Radio 1 hvor lytterne kunne høre det siste innen elektronisk musikk før det ble populært, slik som hardcore. John Peel fikk til og med en hardcore-sang oppkalt etter seg, John Peel is Not Enough av CLSM. Peel var forkjemper for en rekke nye musikkstiler, alt fra reggae til death metal, selv om hans musikksmak også hadde noen begrensninger. Han spilte sjelden industrial, frijazz eller improvisasjon. I 1971 ble han spurt av Rod Stewart om være med på The Faces' utførelse av sangen Maggie May på det samme programmet. Peel kan bli sett i bakgrunnen, sittende på en stol med en mandolin han prøver å «spille» på. I Noel Edmonds' The Late, Late Breakfast Show i 1982 hadde han en lite morsom monolog i hans sedvanlige tørre stil. Meningen var at Peel skulle være et fast innslag, men det ble med den ene gangen. I 1996 hadde Peel en episode av Her er ditt liv dedisert til seg. Han ble også utnevnt til æresdoktor ved flere universitet, og ble utnevnt til offiser av Order of the British Empire i 1998. I 2002 kom han på 43.-plass av 100 i BBCs avstemming over de «100 største britene noensinne». Peel døde plutselig av et hjerteinfarkt på ferie i Cuzco, Peru, 25. oktober 2004.