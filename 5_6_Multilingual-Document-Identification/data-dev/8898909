Одним з перших у країні завод освоїв виплавку чавуну на мінеральному паливі в доменних печах, прокат залізних, а потім — сталевих рейок, конче необхідних для розвитку мережі залізниць у Донецькому і Дніпропетровському регіонах. До початку двадцятого століття в складі заводу працювали сім доменних і десять мартенівських печей, чотирнадцять прокатних клітей. Завод став найбільшим виробником чавуну в країні. Великий внесок у розвиток заводу зробили знамениті спеціалісти, які працювали на ньому, — металурги М.К.Курако та І.П.Бардін. Під час громадянської війни завод не працював. Після націоналізації, у 1919 році почалося відновлення зруйнованих виробництв. Завод знову запрацював усіма переділами. Виплавка чавуну і сталі, виробництво прокату в 1928 році досягнули рівня 1913 року, а до 1940 - перевищили його більш ніж удвічі. З початку Великої Вітчизняної війни ДМЗ став випускати спеціальні марки металу для оборонної промисловості, авіаційні бомби, гранати. На час окупації завод завмер. Відступаючи, фашисти піддали його жорстокому руйнуванню. Було повністю знищено енергетичне господарство, підірвано колони будівель багатьох цехів, зруйновано виробничі агрегати. Завдяки самовідданій праці донецьких металургів уже через п'ять місяців після звільнення міста від окупантів були відновлені і пущені в експлуатацію мартенівська піч No4, доменна піч і прокатні цехи. За успішну роботу по відбудові виробничих агрегатів і забезпеченню фронту металом колективу Донецького металургійного заводу десять разів присуджувався перехідний Червоний Прапор Державного комітету оборони СРСР, який залишено заводу на постійне зберігання. Продовжувалася подальша реконструкція заводу в напрямку спеціалізації з випуску якісних і легованих сталей. У 1974 році введено в експлуатацію заготовочний стан 950/900, у 1976 — кисневу станцію, у 1978 — електросталеплавильну піч №1, установку грануляції доменних шлаків, у 1979 - електросталеплавильну піч No2, у 1980 — установку по приготуванню і вдуванню в горн доменної печі пиловугільного палива, у 1985 - комплекс устаткування для виробництва синтетичних шлакоутворюючих сумішей, цех ремонту устаткування, реконструйовано з установленням нових верстатів механічний цех, у 1994 році - цех тонкостінних труб. У 1996 році Донецький металургійний завод ім. Леніна перетворено у відкрите акціонерне товариство «Донецький металургійний завод». З початку 1998 року завод став випускати шестиметрову квадратну заготовку на додаток до чотириметрової, яка випускалася раніше. В ході реалізації інвестиційного проекту ВАТ "ДМЗ" в економіку України були залучені корпоративні інвестиції, завдяки чому завод одержав від італійської компанії "Danieli" металургійне оснащення, що випереджає існуючі європейські аналоги як мінімум на 4 роки. З вересня 1998 року підприємство почало функціонувати в рамках дії Закону України "Про спеціальні економічні зони і спеціальний режим інвестиційної діяльності на територіях пріоритетного розвитку в Донецькій області". Наприкінці 1999 року в результаті реструктуризації зі складу ВАТ "ДМЗ" виділився міні-металургійний завод "ІСТІЛ-ДМЗ", створений на базі електросталеплавильного й обтискного цехів. У цей же час почалися роботи з реконструкції доменної печі No2, модернізації установки безперервного розливання сталі мартенівського цеху. Початок століття завод зустрів як беззбиткове сучасне підприємство повного циклу. І здійснилося це завдяки реструктуризації заводу та залученню значних інвестицій. Так, внаслідок реструктуризації було створено цілий ряд незалежних підприємств, які працюють у комплексі на договірних умовах. Тобто керівництво усвідомило, що майбутній розвиток заводу залежить від того, як з самого початку будуть реструктуризовані основні цехи, яку конкурентоспроможну продукцію будуть випускати, як раціонально побудувати організаційно-управлінську структуру, як ефективно будуть працювати маркетингові і комерційні служби і, нарешті, який прибуток будуть одержувати самостійні структури, які задіяні у відкритому акціонерному товаристві "Донецький металургійний завод". Цікавим є інвестиційний проект ТОВ "Феррит", який вже успішно реалізується й у ньому визначено майбутнє заводу. Це проект з випуску чавуну на суму 20 млн. дол. США. Інвестиції від запасних інвесторів надійшли у вигляді устаткування, оснащення, інвентаря, коштів. Обсяг реалізації робіт, послуг у пропонованому інвестиційному проекті склав 235715 тис.грн у 2000 році зі збільшенням обсягу виробництва до 353600 тис.грн у 2007 році. Сумарні витрати - 209664 тис. грн і 302516 тис.грн на рік відповідно. Виходячи з цих показників, здійснення проекту дозволить створити постійно діюче прибуткове підприємство. Обрана ВАТ "ДМЗ" схема реструктуризації дозволяє звільнити основне виробництво від невиробничих затрат, а також надає новим потенційним інвесторам можливість придбати досить велику частину вузькопрофільного об'єкта, який інвестується. При завершенні реструктуризації інвестиційне поле істотно розширюється, об'єкт стає більш привабливим, він не успадковує усіх тих боргових зобов'язань, які має сьогодні головне акціонерне товариство. За рахунок масштабів виробництва собівартість металопрокату вказа-них вище комбінатів набагато нижча, ніж собівартість прокату ВАТ «ДМЗ», а тому і ціни, з якими ці заводи виходять на ринок. Конкуренція ВАТ «ДМЗ» з українськими меткомбінатами можлива лише при продажі монопольного асортименту. ВАТ «ДМЗ» працює в досить агресивному конкурентному середовищі, яке характеризується як сезонним падінням попиту на металопрокат, так і загальним надвиробництвом на світовому ринку металу. Проте, во-лодіючи низкою переваг, ВАТ «ДМЗ» зайняв свою нішу як на внутрішньому ринку, так і на зовнішньому, експортуючи свою продукцію більш ніж у 50 країн світу. У 1994-1996 рр. генеральним директором Донецького металургійного заводу був Риженков Олександр Миколайович. З 1996 р. він став головою правління ВАТ «Донецький металургійний завод».