Han studerede religion og ingeniørvidenskab, samtidig med at han var med i ledelsen af familiens virksomheder. Hans stærke religiøse overbevisning fik ham i 1973 til at slutte sig til de lokale islamiske grupper, og i 1979 drog han til Afghanistan, efter at det daværende Sovjetunionen havde invaderet landet. Han var med i arabiske frivillige og finansierede deres rejse til Afghanistan. Det var i denne periode han formodes at have opbygget forbindelser til arabiske bevægelser i dele af den muslimske verden. Efter at Osama bin Laden i et sambejde med USA og forskellige islamiske bevægelser havde været aktivt medvirkende til at fordrive russerne fra Afghanistan, var han ikke længere til så stor nytte for USA som under den sovjetrussiske besættelse. Dette var formentlig medvirkende til at USA afskar forbindelsen til bin Laden, som derefter alene havde islamiske alliancer. Efter angrebene mod ambassaderne i Nairobi og Dar es-Salaam i 1998 affyrede USA omkring 100 cruise-missiler mod nogle baser i Afghanistan og mod en lægemiddelfabrik i Sudan i Nordøstafrika. Missilerne gjorde ingen større skader på baserne, men gjorde Osama bin Laden til en helt i den muslimske verden. Et år efter kunne den arabiske tv-kanal "Al-Jazeera" den 9. august 1999, fortælle at 2 militærfly fra USA var landet i Pakistan med kommandostyrker, der skulle slå til mod Osama bin Laden og hans terrornetværk. Efter ledere Talibanstyret til at anmode bin Laden om at forlade Afghanistan. Det må dog konstateres, at Osama bin Laden tog afstand fra at være involveret i angrebet på World Trade Center den 11. september, og det holdt han fast på indtil USA hævdede at de havde fundet videobånd, hvor han angiveligt hævdes at deltage og selv udtale at han stod bag. Det er indtil dato uafklaret hvorfor Osama bin Laden først nægtede at stå bag 11. september, når han ellers altid har været meget hurtigt ude med at erklære sig selv og sin organisation ansvarlig, men det er sandsynligt at han først ville afvente reaktionerne. FBI efterlyser ikke eksplicit Osama Bin Laden for at stå bag terrorangrebet den 11.september 2001, men for meddelagtighed i terrorangreb generelt, og mistænker ham stadigt for ansvaret for 11.september-angrebet. Grunden til at 11.september ikke er nævnt på listen er at FBI ikke efterlyser personer før de formelt er sigtet. Osama bin Ladens skæbne er pt. uvis, men Al-Jazeera formidler af og til lydbånd, der hævdes at være fra Osama bin Laden. Blandt visse militante og fundamentalistiske muslimske grupper er han blevet et frihedsikon for islam, men han har tilsyneladende ikke bred opbakning i den muslimske verden og betragtes af det meste af verden som en terrorist og ekstremist. Hans nuværende dusør er $25 millioner.