England var i slutningen af 1500-tallet skueplads for mange stridigheder mellem den katolske og Den anglikanske Kirke. Da Dowland fødtes, havde dronning Elizabeth 1. siddet på den engelske trone allerede i 5 år. Der skulle hun blive siddende længe. Dronning Elizabeth var entydigt på den anglikanske kirkes side, og Dowland hævdede, at han på grund af sin katolske tro blev holdt væk fra de positioner i det engelske musikliv, som han burde bestride. Det er dog næppe den hele sandhed, for han annoncerede ikke sit trosskifte, og andre katolske musikere havde fine karrierer ved det engelske hof på trods af deres katolske tro. Ydermere var Dowland en velkommen musiker ved det danske lutheranske hof. I 1592 var der en stilling som lutspiller ledig ved det engelske hof. Den søgte Dowland, men den virtuose, og altså desværre katolske, unge mand blev forbigået. Dowland fik en usædvanlig høj løn, 500 daler årligt. Så høj en løn fik kun de mest betroede embedsmænd. Kongen var meget glad for sin musiker og gav ham sit portræt i guld som udtryk for sin beundring. Efter sigende havde Dowland alligevel problemer med at få økonomien til at fungere, hvilket angiveligt var en af årsagerne til at han senere forlod København. Dowland blev i Danmark til 1606 med en afbrydelse i vinteren 1603-1604, hvor han havde orlov til en rejse til England. Hofregnskaberne oplyser, at han blev borte "en langsommelig tid længer, end kongelig Majestæt ham nådigst havde forløvet". Dowland bruger som undskyldning, at han havde indskibet sig for at vende tilbage til Danmark, men paa grund af modvind blev nødsaget til at overvintre i England. Mens han der, fik han udgivet Lachrimae or Seaven Teares Figured in Seaven Passionate Pavans, som var skrevet, mens han var i København. Samlingen er dedikeret til den engelske dronning Anne, der var kong Christian 4.s søster og gift med James 1. Stuart af England og Skotland, dronning Elizabeth 1.s efterfølger. På denne tid var Dowland berømt over hele Europa som en af de bedste lutenister, men da han vendte tilbage til London i 1606 efter tilsyneladende at være blevet fyret på grund af "upassende opførsel", måtte han med nogen bitterhed konstatere, at man tilsyneladende ikke havde brug for ham. Det første brev skrev han medens han var på rejse i Italien, hvor han blev kontaktet af folk der ville have ham til at deltage i et komplot mod Elizabeth. I stedet skrev han hjem og fortalte om sagen, måske fordi han var ansat til netop det. Det andet brev blev genfundet i 2000 i en samling dokumenter, som stammer fra kong Christian IVs sekretær. Heri bliver Dowland opfordret til at melde tilbage til Cecil om den danske politik over for England, og han bliver lovet en stor belønning hvis han tager opfordringen op. Netop i årene omkring 1600 var forholdet mellem Danmark og England ret anstrengt. Christian var en af Europas mægtigste fyrster, og næsten ligemand med Elizabeth. Hun mistænkte, måske ikke uden grund, Danmark for at konspirere til fordel for Christians svoger, kong James 6. af Skotland, den senere James 1. af England. Han var jo gift med Christians søster Anne. Desuden var der hyppige problemer med skibsfarten i Nordsøen og de islandske og norske farvande, som England og Danmark var uenige om. Forhandlinger blev saboteret, skibe blev opbragt og rænker blev smedet. Det bemærkelsesværdige ved brevet er, at det findes i en dansk regeringssamling. Det efterlader flere mulige svar. Måske har Dowland selv sladret til Christian, måske blev brevet fundet lige før Dowland blev afskediget netop på grund af det i 1606, eller måske har Dowland aldrig modtaget brevet, fordi de hemmelige danske agenter opsnappede det. At omkringrejsende kunstnere var spioner er der andre eksempler på. Men der er ikke noget bevis mod Dowland. Efter sin død blev han hurtigt glemt. Renæssancens sidste store komponist i England blev først genopdaget efter 3 århundreder, men Dowland betragtes i dag som en af de fornemste eksponenter for Tudor-tidens musik. I året 1600 afsluttede Dowland manuskriptet til "The 2. book of songs or airs of 2, 4 and 5 parts" mens han opholdt sig på Kronborg. Værket udkom i London, men fortalen er dateret Helsingør 1. juni 1600. Kongen belønnede ham efter udgivelsen af dette Værk med en anselig pengegave og skænkede ham et billede af sig selv. I 1603 fulgte så "The 3. and last book of songs or airs, newly composed" ligeledes komponeret I Danmark og publiceret i London. Musikken gik som sagt i glemsel efter hans død, men oplevede en renæssance fra 1960’erne med musikere som Christopher Hogwood, David Munrow og ensemblerne "the Early Music Consort" og "Academy of Ancient Music". Også sangere som Elvis Costello og Sting har ladet sig inspirere af Dowlands musik og bragt den i moderne fortolkninger.