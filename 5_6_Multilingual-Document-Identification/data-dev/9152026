Ketamin købt på gadeplan er som udgangspunkt altid af god kvalitet, eftersom produktionen af stoffet er meget svær og sjældent eller aldrig udføres af undergrundslaboratorier. Ketaminen kommer derfor fra hospitaler og andre licenserede institutioner, hvor det er blevet stjålet. Man kan selvfølgelig aldrig være sikker på, at sælgeren/pusheren ikke har blandet det med andre mere eller mindre skadelige stoffer som fx sukker, men restprodukter fra en dårlig produktion er der ingen grund til at frygte. Ketamin har i nyere forskning vist sig at være det mest effektive middel, man overhovedet kender til mod svære depressioner. En kendetegnende ting ved høje doser af ketamin er "The K-hole," altså "ketaminhullet." Se evt. "beskrivelse af rusen" længere nede. Varigheden af ketamins virkning er 30-45 minutter ved IM injektion, 45-60 minutter ved insuflering og 1-2 timer ved oral indtagelse. Der er flere forholdsregler, som bør overholdes ved brug af ketamin. Først og fremmest anbefales det, at man under rusen befinder sig i trygge og sikre omgivelser, eftersom ens motoriske egenskaber forringes pga. ketaminens bedøvende effekt. Derudover skal man - som altid - kende sine grænser og starte ved små doser, så man langsomt lærer stoffet at kende. Kend din kilde! Ketamin som sælges på klubber og diskoteker kan indeholde andre stoffer, og eftersom pushere som regel ikke kender meget til stoffers virkningsmekanismer, kan man rende ind i helbredsskadelige og i yderste konsekvens dødelige kombinationer. Ved brug af høje doser bør man have en trip-sitter, eftersom nogle brugere oplever kvalme og evt. opkast ved brug af ketamin, hvilket kan være meget farligt, når kroppen er bedøvet. I forsøg med regelmæssige højdosis-injektioner af ketamin i forsøgsrotter har forskere observeret en form for hjerneskade kaldet Olney's Lesions i dyrene. Dette er dog endnu aldrig observeret i en menneskehjerne, og der er derfor sandsynligvis ingen grund til at frygte denne skade ved et fornuftigt forbrug af ketamin. Dog er det ikke modbevist, at Olney's Lesions kan opstå hos mennesker med et massivt misbrug, og med denne viden i baghovedet samt det faktum, at ketamin kan være psykisk afhængighedsskabende, bør ketamin for en sikkerheds skyld ikke bruges mere end 1-2 gange om måneden - og helst ved fornuftige doser. Eftersom ketamin er et psykedelika, anbefales det på det kraftigste, at man læser set og setting inden førstegangsbrug. I Danmark er det ikke tilladt at være i besiddelse af ketamin.