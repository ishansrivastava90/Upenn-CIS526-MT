আনুষ্ঠানিক পাঠের নিমিত্ত পরবর্তীকালে মূল গ্রন্থের সঙ্গে বেশ কয়েকটি প্রক্ষিপ্ত অধ্যায় সংযোজিত হয়। পশ্চিমবঙ্গে বীরেন্দ্রকৃষ্ণ ভদ্রের উপস্থাপনায় এবং বিশিষ্ট সংগীতশিল্পী পঙ্কজকুমার মল্লিকের সুরসংযোজনায় মহিষাসুরমর্দিনী নামে একটি বিশেষ প্রভাতী বেতার অনুষ্ঠান আকাশবাণীতে সম্প্রচারিত হয়। দুর্গাপূজার প্রাকমুহুর্তে মহালয়ার দিন ভোরে বেতারে সম্প্রচারিত এই অনুষ্ঠানটি আজও একই প্রকার জনপ্রিয়। এছাড়াও দেবীমাহাত্ম্যম্ প্রায় সকল ভারতীয় ভাষাতেই প্রকাশিত হয়েছে। এছাড়া এই গ্রন্থের একাধিক ভাষ্য ও গ্রন্থসম্পর্কিত অনুষ্ঠানপ্রণালীও সুলভ। তবে এই সকল ভাষ্য ও অনুষ্ঠানপ্রণালী ভারতের বিভিন্ন অঞ্চলের স্থানীয় প্রথা অনুযায়ী ভিন্ন ভিন্ন প্রকারের। দেবীমাহাত্ম্যম্ গ্রন্থের একটি বিশিষ্টতা হল এই গ্রন্থ পাঠের প্রথাটি। ধর্মগ্রন্থ পাঠ হিন্দুদের একটি বহুপ্রচলিত প্রথা হলেও, হিন্দু অনুষ্ঠানাদিতে দেবীমাহাত্ম্যম্ পাঠের একটি বিশেষ ভূমিকা রয়েছে। সমগ্র গ্রন্থটিকে ৭০০ মন্ত্রের সমন্বয়ে একটি মহামন্ত্র মনে করা হয়ে থাকে। - রে মূঢ়, যতক্ষণ আমি মধুপান করি, ততক্ষণ তুই গর্জন করে নে। আমি তোকে বধ করলেই দেবতারা এখানে শীঘ্রই গর্জন করবেন।। চণ্ড-মুণ্ডের মৃত্যুসংবাদ পেয়ে সকল দৈত্যসেনাকে সুসজ্জিত করে প্রেরণ করলেন দেবীর বিরুদ্ধে। তখন তাঁকে সহায়তার প্রত্যেক দেবতার শক্তি রূপ ধারণ করে রণক্ষেত্রে উপস্থিত হলেন। এই দেবীরা হলেন ব্রহ্মাণী, মাহেশ্বরী, কৌমারী, বৈষ্ণবী, বারাহী, নারসিংহী, ঐন্দ্রী প্রমুখ। এঁরা প্রচণ্ড যুদ্ধে দৈত্যসেনাদের পরাভূত ও নিহত করতে লাগলেন। এই সময় রক্তবীজ দৈত্য সংগ্রামস্থলে উপস্থিত হল। তার রক্ত একফোঁটা মাটিতে পড়লে তা থেকে লক্ষ লক্ষ রক্তবীজ দৈত্য সৃষ্টি হয়। এই কারণে দুর্গা কালীর সহায়তায় রক্তবীজকে বধ করলেন। কালী রক্তবীজের রক্ত মাটিতে পড়তে না দিয়ে নিজে পান করে নেন। এরপর শুম্ভ আপন ভ্রাতা নিশুম্ভকে যুদ্ধে প্রেরণ করেন। প্রচণ্ড যুদ্ধের পর দেবী দুর্গা নিশুম্ভকে বধ করলেন। প্রাণপ্রতিম ভাইয়ের মৃত্যুর শোকে আকুল হয়ে শুম্ভ দেবীকে বলল, “তুমি গর্ব করো না, কারণ তুমি অন্যের সাহায্যে এই যুদ্ধে জয়লাভ করেছ।” তখন দেবী বললেন, -একা আমিই এ জগতে বিরাজিত। আমি ছাড়া দ্বিতীয় কে আছে? রে দুষ্ট, এই সকল দেবী আমারই বিভূতি। দ্যাখ্, এরা আমার দেহে বিলীন হচ্ছে। চণ্ডীপাঠ শেষে দেবীর কাছে পাঠের ত্রুটির জন্য ক্ষমাপ্রার্থনা করে অপরাধক্ষমাপণস্তোত্র পাঠ করা হয়।