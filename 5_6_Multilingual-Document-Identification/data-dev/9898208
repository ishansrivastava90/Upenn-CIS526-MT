Suomessa Harmaa Kalma esiintyi ensimmäisen kerran Kostajat Erikoisjulkaisu 1992 -lehdessä vuonna 1992. Paul Pierre Duval oli ranskalainen kemisti, joka tapaturmassa kaatoi kädelleen tuntemattoman yhdistelmän kemiallisia aineita. Toivuttuaan hän huomasi kykenevänsä muuttamaan kätensä kosketuksella minkä tahansa substanssin - myös orgaanisen graniitinomaiseksi aineeksi. Koskettamalla itseään Duval onnistui muodostamaan itseensä elävän kivikuoren, joka takasi hänelle yli-inhimilliset voimat ja kestävyyden. Harmaa Kalma jatkoi kuitenkin taisteluaan lukuisia supersankareita, kuten Haukkaa, Hämähäkkimiestä ja Nick Furya vastaan. Epäonnistuttuaan Kalma palasi vielä kerran taisteluunsa arkkivihollistaan Thoria vastaan, mutta joutui tälä kertaa ajelehtimaan avuttomana avaruuteen. Harmaa Kalma hyökkäsi myöhemmin Möykyn kimppuun ja muutti hänet kosketuksellaan kiveksi. Ihmeneloset saivat Kalman vangittua, mutta Möykky huomasi yllätyksekseen kykenevänsä vaihtamaan olomuotoaan ihmisen ja Möykyn välillä. Harmaa Kalma vangittiin näiden tapahtumien jälkeen Thorin toimesta, mutta on oletettavasti paennut vankilasta. Harmaa Kalmalla on kyky muuttaa mikä tahansa esine tai olento, orgaaninen tai epäorgaaninen liikkumattomaksi, graniittimaiseksi kiveksi koskettamalla sitä oikealla kädellään. Käden muutos on pysyvä, eikä Kalma voi pyyhkiä sitä. Kosketus aikaan saa lähes välittömän kohteen muutoksen atomi atomilta kivimäiseksi aineeksi. Mikäli Kalma siis koskettaisi esimerkiksi lentokoneen ohjauspaneelin metalliosia, rajoittuisi muutosprosessi pelkästään paneelin metallisiin osiin. Samalla lailla jos Kalma koskettaa kahta toisiaan koskettavaa ihmistä, vain se ihminen, johon Kalma koski, muuttuisi kiveksi. Muutosprosessi vaatiikiin molekyylitason jatkuvuutta levitäkseen. Jotkin tekstiilit eivät kuitenkaan muutu Kalman kosketuksesta vaan vaikutus voi mahdollisesti levitä sen läpi tekstiilin suojaamaan aineeseen, kuten ihoon. Harmaan Kalman aikaan saama muutos kestää noin tunnin ajan, jonka jälkeen uhri palautuu normaaliolomuotoonsa. Kivetettyä aikaa ei voi lisätä koskettamalla uhria toistuvasti. Tietysti muutosprosessin täysin päätyttyä voi Harmaa Kalma kivettää uhrin uudelleen. Kivetyksestä ei tiedetä jääneen jälkivaikutuksia uhreihin. Ollessaan kivimuodossa uhreja voidaan kuitenkin vaurioittaa samalla lailla mitä vaikkapa graniittipatsaita. Muutosprosessin mentyä ohitse vauriot jäävät myös normaalitilaan. Harmaa Kalma voi koskettaa itseään oikealla kädellään ja muuttaa itsensä näni kiveksi. Toisin kuin uhrinsa, Kalma kykenee liikkumaan ja säilyttää tietoisuutensa. Samalla Harmaa Kalma saa itselleen kiven fysikaaliset ominaisuudet, kuten kestävyyden ja lujuuden. Hänen normaali-ihmisen refleksit ja nopeutensa säilyvät ennallaan. Myös Kalman fyysinen voima lisääntyy dramaattisesti. Kiviolomuodossaan hän voi nostaa jopa 11 tonnia. Tavallisessa olomuodossaan Kalmalla on normaalin ikäisensä miehen voimat. Harmaa Kalma rajoittaa voimiensa käyttöä erikoisvalmisteisella hanskalla, jossa on kuitenkin kämmenen kohdalla pieni aukko, mistä kivettävä voima voi siirtyä uhriin.