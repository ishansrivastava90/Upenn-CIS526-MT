De Xbox 360 werd uitgegeven op 22 november 2005 in de Europa en in Japan op 10 december 2005. De console werd later uitgegeven in Mexico, Australië, Nieuw-Zeeland, Zuid-Afrika, Chili, India, Brazilië, Polen en Tsjechië. Microsoft kondigde officieel aan om het systeem later aan te bieden in Hongarije, Slowakije en de Filipijnen. In het eerste jaar dat het zich op de markt gevestigd heeft werd het systeem in 36 landen gelijktijdig uitgegeven, wat nog nooit met een andere console was gebeurd. Door zijn vroege launch heeft de Xbox 360 een jaar voorsprong op zijn concurrenten, Sony's PlayStation 3 en Nintendo's Wii. Op het internet wordt al enige tijd op verscheidene sites melding gemaakt van het probleem. Kassa kreeg circa 1000 meldingen van Nederlandse Xbox 360-gebruikers. De wijze waarop Microsoft met klachten hierover omgaat, loopt nogal uiteen, zo meldt het consumentenprogramma. Sommige gebruikers konden hun Xbox 360 omruilen tegen een ander apparaat, anderen kregen nul op rekest - waarbij sommigen te horen zouden hebben gekregen dat 'het beleid van Microsoft is dat de Xbox geen krassen maakt'. Slechts een enkele klager zou erin zijn geslaagd om beschadigde games vergoed te krijgen. Het is niet bekend wat Microsoft gaat doen nu het heeft toegegeven dat het apparaat zelf de krassen kan veroorzaken. Volgens advocaat Richard de Lange mag van een 400 euro kostend apparaat verwacht worden dat dit niet zo snel mankementen vertoont en wat beter tegen trillingen is bestand. Hij stelt dat het wellicht een taak van de Consumentenautoriteit is om Microsoft op de vingers te tikken. Volgens Koen Crijns van Hardware.info is Microsoft bang om precedenten te scheppen en is het bedrijf daarom niet al te scheutig met het vergoeden van beschadigde games, of met überhaupt toegeven dat de oorzaak van de problemen in de Xbox 360 zou kunnen zitten. Kassa is nog op zoek naar meer slachtoffers, en dan met name mensen die ervan zijn overtuigd dat hun Xbox 360 stabiel geplaatst was toen het probleem zich voordeed. Een ander grootschalig optredend probleem is de slechte afvoer van warmte binnen de console. De oververhitting heeft als gevolg dat het moederbord buigt, waardoor soldeercontacten breken. De nieuwere consoles hebben daarom een heat pipe om de warmte beter af te voeren. Door de technische problemen met de Xbox 360 heeft Microsoft besloten de garantie van 1 jaar naar 3 jaar te verlengen op nieuwe en reeds verkochte consoles. Zowel het probleem met krassen als het probleem met de kans op oververhitting is bij nieuwere consoles vrijwel opgelost. De naam 360 slaat op het aantal graden in een cirkel, wat de oneindigheid van de Xbox moet voorstellen. De aan-en-uitknop is expres groot gemaakt, omdat deze ook een cirkel is. Ondanks alle beveiligingen is de Xbox360 uiteindelijk gekraakt. De eerste hack was de DVD drive hack van TheSpecialist. Deze hacker had de Hitachi-LG drive gekraakt. Met deze hack was het mogelijk een 'backup' te spelen, oftewel een gekopieerd spel. TheSpecialist maakte deze hack niet openbaar. Commodore4Eva kraakt in die tijd daarna de DVD drive van de originele Xbox, de beveiliging van de DVD drive van de originele Xbox zou volgens kenners grote overeenkomsten vertonen met de beveiliging van de Xbox360. Nadat Commordore4Eva de DVD drive van de originele Xbox gekraakt had, kraakte hij de DVD drive van de Xbox 360. Hij kraakte in tegenstelling tot TheSpecialist niet de Hitachi-LG drive maar de Toshiba-Samsung drive. Hij maakte deze hack wel openbaar en deze hack staat nu bekend als de Xtreme Firmware. Niet lang na de hack van de Toshiba-Samsung drive werd er ook een Xtreme Firmware voor de Hitachi-LG gemaakt. De eerste versies van de Xtreme firmwares waren door Microsoft makkelijk te herkennen. De Xtreme firmwares zijn en worden daarom ook continu doorontwikkeld om Microsoft geen kans te geven de Xtreme firmwares te detecteren. Met de Xtreme Firmware is het echter niet mogelijk om zelf eigen software te draaien, alleen een complete originele kopie van een spel werkt. Bij sommige spellen werd echter ontdekt dat sommige bestanden aan te passen waren zonder dat je daarmee de encryptie van de disc verbrak. Later is er echter in de Kernel-versies 4532 en 4548 een exploit gevonden in de Hypervisor van de Xbox360. Hierdoor is het mogelijk zelf eigen software op de Xbox360 te draaien, bijvoorbeeld Linux. De werking van de exploit berust op een aantal dingen. Ten eerste op het feit dat de shaders van het spel King Kong aan te passen zijn zonder dat je daarmee de encryptie van het spel breekt, ten tweede op de iXtreme firmware omdat die het mogelijk maakt eigen discs te draaien. Ten derde uiteraard op de uiteindelijke exploit. Door het aanpassen van de shaders kan via de exploit verwezen worden naar een ander geheugenadres vanwaar eigen code gedraaid kan worden. De eigen code wordt via een seriele poort geïnjecteerd. Met deze hack hebben hackers ook toegang tot de kernel van de Xbox 360 en is de console eigenlijk volledig gekraakt. Microsoft heeft de fout al voortijdig gerepareerd waardoor de Xbox 360's die op Xbox Live! aangesloten waren al geüpgrade waren naar een nieuwer dashboard die deze fout niet meer bevatte. Ook heeft Microsoft voor deze update een eFuse gebruikt waardoor het niet mogelijk is terug te gaan naar het oude dashboard die de exploit bevat. Onlangs heeft Microsoft een groot aantal mensen die hun Xbox gehackt hebben verbannen van Xbox Live, en hun garantie laten vervallen. Microsoft neemt het hacken van de console zeer serieus. Het is niet bekend of uiteindelijk iedereen verbannen gaat worden en of dit alleen bij bepaalde firmwares voorkomt. Wel is duidelijk dat mensen die gebruikmaken van een stealth firmware niet door Microsoft zijn gedetecteerd. Alles duidt er dan ook op dat microsoft de illegale backups weet te detecteren via de PFI beveiligingsbestanden. Op dit moment zijn de eerste versies van de nieuwe firmware iXtreme lite touch al aan het circuleren. Middels deze firmware moet het weer mogelijk zijn om gebruik te maken van backups zonder dat Microsoft de mogelijkheid heeft om deze te detecteren. Hacken van de Xbox 360 is niet zonder risico, je loopt de kans om verbannen te worden van Xbox Live en je garantie vervalt bij het verbreken van de garantiezegel.