জ্যাকোবিন ক্লাব ছিল ফরাসী বিপ্লবের সময়ে সবচে' বড় ও ক্ষমতাধর রাজনৈতিক সংঘ। এর শুরুটা হয় ১৭৮৯ সালে ফ্রান্সের ভার্সাই শহরে, "ক্লাব বেনথর্ন" নামে। জনপ্রিয়তার তুঙ্গে ওঠার পর গোটা ফ্রান্স জুড়ে এর অসংখ্য শাখা সৃষ্টি হয়। ধারনা করা হয় তখন এর সভ্য সংখ্যা বেড়ে দাঁড়ায় ৪২০,০০০-তে। রোবস্পিয়ারের পতনের পর ক্লাবটি বন্ধ হয়ে যায়। প্যারিসে স্থানান্তরিত হবার পর ব্যাপক পরিবর্তন ঘটে এই সংঘের। এর প্রথম ধাপ ছিল সভ্য সংখ্যা বৃদ্ধি। ডেপুটি ছাড়াও সদস্য ও অ্যাসোসিয়েট হিসেবে সংঘে যোগ দেবার সুযোগ করা হয় তখন। জ্যাকোবিন ক্লাবের সভাগুলো ক্রমেই র‌্যাডিকাল ও উস্কানিমূলক ভাষনের কেন্দ্র হয়ে ওঠে যেখানে প্রচারিত হত প্রজাতন্ত্রবাদ, শিক্ষাবিস্তার, বিশ্বব্যাপী দুর্দশা, চার্চ ও রাষ্ট্রের বিচ্ছেদের মতো বিষয় সমূহ। এই সময় ক্লাবের কার্যধারা ও নির্বাচন পদ্ধতি নির্ধারন করা হয়। প্রতি মাসে একজন সভাপতি, চারজন সচিব, একজন কোষাধক্ষ্য এবং কমিটি নির্বাচন করা হতো। কোন সভ্য যদি ক্লাবের নীতি বিরুদ্ধ কাজ করতেন, তাকে ততক্ষনাত বহিস্কার করা হতো। পরে এই প্রক্রিয়াকেই ক্লাবে শুদ্ধিকরনে ব্যবহার করা হয়, যাতে ক্লাবে সকল উদার সভ্যদের একে একে বহিস্কার করা হয়েছিল। ১৭৯১ সালের বসন্তের শুরুতে ক্লাব তার কেন্দ্রীভূতরূপ নিয়ে ক্ষমতাধর হয়ে আত্মপ্রকাশ করে।