Beckinsale syntyi burmalaiselle äidille ja englantilaiselle isälle. Hän lähti koulusta 15-vuotiaana päästäkseen näyttelijäksi. Hän työskenteli monissa hanttihommissa, mutta hän sai kokemusta näyttelemisestä Nottinghamin aikuisdraamakurssilla. Seurauksena hän voitti paikan dramaattisen taiteen akatemiassa, jolloin hänestä tuli ammattilainen vuonna 1968. Hän muutti Creween voidakseen aloittaa repertoaariteatterissa, kuten monet vastavalmistuneet näyttelijät silloin, ja teki sitten TV-debyyttinsä vuonna 1969 poliisikonstaapelina Coronation Streetissä. Beckinsale sai ensimmäisen pääroolinsa vuonna 1970 Geoffreyna tilannekomediasarjassa The Lovers vastanäyttelijänään toinen ensikertalainen Paula Wilcox. Ohjelma oli menestys ja toi molemmat päänäyttelijät julkisuuteen. Siitä tehtiin myös elokuvaversio, kuten monista muistakin sen aikaisista tilannekomedioista. Beckinsale lopetti Rising Dampin vuonna 1977. Samana vuonna Hilut kintuissa päättyi, kun Beckinsalen hahmo Godber vapautettiin vankilatuomiostaan viimeisessä jaksossa. Sen jälkeen hän näytteli yhdessä Ronnie Barkerin kanssa Going Straightissa, Hilut kintuissa -sarjan spin-offissa, jossa heidän rikollishahmonsa nähdään aloittamassa uutta elämää. Vuoden 1979 alussa Beckinsale näytteli Hilut kintuissa -elokuvaversiossa. Siitä tuli hänen viimeinen kokonainen työnsä. Maaliskuussa 1979 Beckinsale kuoli 31-vuotiaana sydänkohtaukseen nukkuessaan kotonaan Sunningdale Berkshiressa. Hän oli yksin talossa, sillä hänen vaimonsa oli sairaalassa ja hänen viisivuotias tyttärensä sukulaisten luona. Beckinsale oli ilmaissut huolensa kolesterolistaan ohjaajaystävälleen Stephen Frearsille päivällisellä vain päiviä ennen kuolemaansa, mutta hän vaikutti terveeltä eikä hänellä ollut sydänongelmia lääketiedoissaan. Beckinsale kertoi vaimolleen tuntevansa olonsa sairaaksi samana päivänä, kun tämä meni sairaalaan, mutta he antoivat asian olla. Vieraillessaan vaimonsa luona päivää ennen kuolemaansa Beckinsale sanoi tuntevansa olonsa väsyneeksi, mutta tunsi muuten olevansa hyvässä kunnossa. Sanomalehtiraportit myös kertoivat hänen soittaneen muutamalle tutulleen ennen nukkumaanmenoa. Hän valitti kivusta rinnassa ja vasemmassa kädessä, mutta tuntui olevan hyvällä tuulella. Kuolemansa aikaan Beckinsale sai miltei valmiiksi Bloomers-nimisen tilannekomediasarjan kuvauksen. Hänen oli tarkoitus harjoitella ja nauhoittaa viimeinen jakso päivänä, jona hän kuoli. Viisi valmistunutta jaksoa esitettiin postuumisti myöhemmin samana vuonna. Beckinsale oli myös kuvaamassa elokuvaa Bloody Kids, johon otettiin uusi päänäyttelijä hänen kuolemansa jälkeen. Hänen hahmonsa elokuvassa oli paljon kovaluonteisempi kuin ne, joita hän oli esittänyt aiemmin. Kolme päivää hänen kuolemansa jälkeen Going Straight sai BAFTA-palkinnon. Selvästi ahdistunut Barker toimitti lyhyen mutta tunteikkaan kiitospuheen kunnianosoituksena vastanäyttelijälleen. Suunnitelmia oli kehitelty Rising Damp -elokuvasta, ja sellainen tehtiinkin vuonna 1980. Christopher Strauli korvasi Beckinsalen ja esitti eri hahmoa. Kunnianosoituksena Beckinsalelle poptähti Robbie Williams kirjoitti laulun hänestä ja hänen tyttärestään Samanthasta nimeltä "Baby Girl Window".