دهستان دهکویه در طول شرقی ۵۴ درجه و ۹ دقیقه تا ۵۴ درجه و ۳۴ دقیقه و عرض شمالی ۲۷ درجه و ۴۴ دقیقه تا ۲۸ درجه و ۵ دقیقه با ۸۷۵ کیلومتر مربع مساحت در جنوب ایران و در فاصله ۲۷ کیلومتری شمال شرقی شهرستان لار و ۱۲۵ کیلومتری جنوب شرقی جهرم و ۳۲۰ کیلومتری شیراز قرار دارد. دهستان دهکویه از جهات شمال و شمال شرقی و شمال غربی به شهرستان زرین دشت و بخش بنارویه، از غرب و جنوب به دهستان حومه و شهر گراش و از سمت غرب و جنوب غربی با دهستان بیدشهر و شهر اوز در ارتباط است. منطقه دهکویه از نظر تقسیمات کشوری تابع بخش مرکزی لار بوده و شامل روستاهای دهکویه ـ کورده ـ بریز و دنگز است. دهکویه به عنوان مرکز دهستان در عرض جغرافیایی ۲۷ درجه و ۵۱ دقیقه و طول جغرافیایی ۵۴ درجه و ۲۵ دقیقه قرار دارد. ارتفاع متوسط دهکویه از سطح دریا ۱۰۱۰ متر است و در ۲۷ کیلومتری شمال شرق شهر لار در کنار جاده لار به جهرم قرار دارد. قله رشته کوه کورده با ۲۱۷۱ متر ارتفاع بلند ترین نقطه و نقطه‌ای واقع در شمال غربی دشت دنگز با ۷۸۵ متر ارتفاع از سطح دریا پست ترین نقطه منطقه دهکویه می‌باشند.  جمعیت دهستان دهکویه ۱۲ هزار نفر می‌باشد که ۵ هزار نفر آن در دهکویه ساکنند. عده‌ای بدون ذکر هیچ سند و مدرک تاریخی فقط با استناد به این حکایت نام قدیم دهکویه را اصفهان کوچک می‌دانند. محمد کریم کریمای کُرد تراش گلوله در آن دشت خورد اما در جدید ترین تحقیقاتی که خود انجام داده‌ام شواهدی به دست آمده که تمام نظریات قبلی را زیر سوال می‌برد. چندی قبل در کتاب «خود آموز خط اوستایی» به واژه‌ای برخوردم که می‌تواند ریشه واژه دهکویه یا دَهکو باشد. در بین قرن پنجم تا هشتم قمری که ملوک شبانکاره که کُرد بوده‌اند در بخش‌هایی از فارس حکومت می‌کرده‌اند. چون عده‌ای از جهانگردان نام دهکویه را دهکرد ثبت کرده‌اند، احتمال می‌رود در این زمان عده‌ای از کردها به دهکویه مهاجرت نموده و ساکن شده باشند. این مهاجرت ممکن است در زمان اتابکان فارس یا در زمان صفویه صورت گرفته باشد. در زمان قاجاریه و همزمان با نهضت مشروطیت اهالی دهکویه و کورده در قیام مردم لارستان به رهبری آیت‌الله سید عبدالحسین لاری بر علیه مستبدین شرکت نموده و عده‌ای از اهالی دهکویه و کورده از تفنگچیان مخصوص ایشان بوده‌اند که تا شیراز نیز ایشان را همراهی نموده‌اند و همچنین در درگیری بین نیروهای قوام السلطنه و مجاهدین لارستانی در کورده دو نفر از اهالی دهکویه و سه نفر از اهالی کورده به شهادت رسیده و یک نفر نیز مجروح شده‌اند. همانگونه که مالچانو گفته‌است ریشه زبان لاری لغات سنتی تمام نقاط ایران است. گویش دهکویی نیز از این قائده مستثنی نیست و هر که این گویش را بداند یراحتی می‌تواند زبان‌های بلوچی، گیلکی، کردی و لری را بفهمد چون مشترکات بسیاری دارند. واژه «کرگ» به معنای مرغ، در گویش دهکویی به مرغ کرچ «کُرُک» گویند که شاید از این واژه ماخوذ شده باشد. زیباترین فصل سال در دهکو یه بین ماه‌های بهمن تا فروردین می‌باشد که رویش انواع گل‌ها و گیاهان که اکثر آن‌ها دارویی هستند جلوه‌ای زیبا به این منطقه می‌دهند.