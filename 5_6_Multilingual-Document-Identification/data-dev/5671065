В Україні слово Ойкумена отримало широку популярність після публікації в 1949 році романа Івана Єфремова "На краю Ойкумени", що став знаковим для свого періоду, як перший роман на історичну тему. Сюжет роману розгортаеться в часи, коли Еллада була центром стародавньої Греції. Головною сюжетною лінією роману є подорож до центральних та східних районів Африки молодого елліна Пандіона. Скульптор за покликанням, юнак заради підвищення майстерності вирушає у подорож до о.Крит. Досліження залишків давньої культури, що збереглися в дикій частині острова стає початком вимушеної подорожі до того самого "краю" Ойкумени - відомої еллінам частини світу. Через збіг обставин юнак потрапляє спочатку у полон, а потім і у рабство до народу країни Та-Кем, або стародавнього Єгипту. Переживши велику кількість пригод і негараздів, перетнувши півконтиненту, вже не юнак, а чоловік, нарешті повертається до дому, досягши своєї головної мети - навчитися втілювати красу життя і світу в своїх творах. Закінчується роман на мажорній ноті, шість років чекала коханого наречена Пандіона Тесса і була винагороджена за свою відданість. Але, завершуючи роман щасливо, автор дає замислитись читачеві і над однією з головних проблем роману - розлукою вірних друзів, сильних та відданих людей, що стали Пандіону братами в боротьбі за повернення додому. Саме таким чином Єфремов передає розлуку народів, що населяють землю. Єдність грека Пандіона, могутнього негра Кідого та етруска Каві описана автором дає змогу повірити, що колись колір шкіри або розріз очей перестане відігравати роль лакмусового папірця для людини і "границі" Ойкумени зникнуть.