Här ses begreppet mera som en strävan att ligga rätt i tiden och vara åsiktsmässigt nära de grupper som sätter agendan i samhällsdebatten. Exempel på politisk korrekthet enligt denna definition skulle kunna vara att uttrycka åsikter som ligger nära etablerade opinionsbildares syn på feminism eller mångkultur, för att ta några frågor som varit aktuella de senaste åren. Begreppet politiskt korrekt föddes i Sovjetunionen under utrensningarna på 1920-talet, då det användes för att klassificera vilka medborgarbeteenden som var korrekta eller inkorrekta utifrån den officiella partilinjen. Uttrycket togs upp på nytt inom delar av den europeiska och amerikanska vänstern under dess interna strider och splittringar på 1970-talet. Ibland användes det med samma allvar som det använts i det tidiga Sovjetunionen, men oftast användes det skämtsamt om dem som uppfattades som alltför asketiska och nitiska i sin politiska renlevnadsiver. Via den amerikanska vänstern började begreppet få allmän spridning i 1990-tal lånats av svenskan. Den tydliga kopplingen till högergrupper finns inte riktigt i Sverige, utan begreppet används, om än möjligen i mindre omfattning, även av personer på vänsterkanten. Även om termen politisk korrekthet är sentida är företeelsen gammal. I 1950- och 1960-talen driva frågor som miljövård och bevarande av äldre bebyggelse. Med en nutida term kan det alltså sägas ha varit politiskt inkorrekt att värna om miljön eller äldre bebyggelse under dessa decennier. Enligt den första typen av definition tar sig politisk korrekthet ofta uttryck i en strävan att reformera språket, då man byter ut uttryck som uppfattas som diskriminerande eller stereotypa mot andra uttryck. Enligt den andra definitionen är det snarare åsiktsströmningar som ligger rätt i tiden som ses som politiskt korrekta, till exempel frågor rörande feminism eller mångkultur. I västvärlden hävdar begreppets användare ofta ett samband mellan politisk korrekthet och kulturradikalism. I Sverige stämplas till exempel ofta strävanden att åstadkomma en betygsfri skola som politiskt korrekta. En liberal syn på invandringspolitiken och betoning på mångkultur – där det särskilt påpekas att den västerländska kulturen inte är överlägsen –, samt feministiska åsikter är andra exempel på uppfattningar som i Sverige ibland benämns som politiskt korrekta. Ett annat exempel kommer från Svenska kyrkan, där det anses politiskt korrekt att bejaka homosexuella pars rätt till välsignelse och vigsel. Den politiska korrekthetens feministiska prägel och förkastande av etnocentrism gör att den ofta kopplas ihop med postmodernism. Populism är på många sätt en motsats till politisk korrekthet. Politisk korrekthet är en omstridd term. De som företräder sådana åsikter eller strävanden som beskrivs som politiskt korrekta har förstås en annan uppfattning än de som använder termen. Företrädarna hävdar att de strävanden som beskrivs som politiskt korrekta är legitima strävanden för att synliggöra diskriminering i samhället, och att anklagelser om politiskt korrekthet kommer från sådana grupper som traditionellt haft en privilegierad ställning. De som använder termen menar dock ofta att politisk korrekthet kännetecknas av en intolerant attityd mot oliktänkande.