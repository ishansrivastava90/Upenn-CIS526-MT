Режановце е село во Општина Куманово. 1.Чифликот-Пркоси на времето На сред село,источно од местото КРСТ,се наоѓа старата зграда,која ја викаат чифлик.Таа е голема зграда.Првобитно била долга 35,а широка 15 метри.Долниот,подрумскиот дел е зидан со камен,ќерпич и кал.На истиот се ставени дебели греди и душеме. Горниот дел е зидан до половина со ќерпич и кал а втората половина е изѕидана со печени цигли-тули и кал.Потоа има таван а на него поткровје.Од источната и западната страна,од спратот до билото,ѕзидот е ѕидан со печени цигли и кал.Чифликот-Зградата е на две води.Ќерамичките се донесени од солун.И на истите пишува ТСОЛИНКИ.Чифликот има 8 соби.Тој бил сопственост на Сала-ага.Изграден е околу 1880 година.Подрумскиот дел служел за сместуваље на добитокот,а горниот дел-спратот за живеење. Во 1939 година Сали-ага му го продал чифликот на БОРИС ЈОВАНОВСКИ за 15.000 динари. До пред 8 години постоеше едната половина од чифликот но беше срушена со граната во 2001 година кога имаше воени конфликти.А како последен господар на чифликот се сметал Ќемал-паша што извесно време бил валија во Босна. 2.Воденичарска маала Режановце во 1920 година имало околу 20 куќи.Куќите биле групирани во Горна и Долна маала. Турските богови ја имале најубавата земја во селото.Уште имало чифчии,кои ја обработувале земјата и плодовите ги давале на боговите. Турците продавале на православните земја,но за големи пари.Ама тие тешки пари малку ги имало.А чифчиите одвај преживувале со своите семејства.А покрај селото имало многу убави ниви-површини. Владимир,Милан и Бошко СПАСИЌ,познати како ПОПТАСИНИ,живееле во Горњи Стајевац.Паивниот крај ги натерал Милан и Бошко да заминат на печалба во Америка.Во Америка биле во 1909 до 1921 година. Милан и Бошко работеле во Америка 12 години и акога се вратиле сакале да се иселат од Горњи Стајевац па така тражејќи по Куманово го нашле Режановце и нашле место и им се бендисало и го купиле местото од Асана-бег за 10 оки злато.Тие на оваа површина имале и воденица. А во 1945 година фамилијата воденичарци имала около 24 члена во семејството.