Мора да се напомене дека криминално дело е секое дело кое сериозно ги нарушува законите и Уставот на територијата во која е предизвикано, и не мора да биде продолжено. Оттука можеме да заклучиме дека паркирање на автомобил на погрешно место не е криминално дело, но носење марихуана преку македонска граница е. Власта користи разни механизми за да го регулира однесувањето, вклучувајќи правила кодифицирани во закони, ги контролира луѓето за да осигура дека тие ги почитуваат тие закони, како и други приципи и практики наменети за спречување на криминалот. Покрај тоа постојат правни лекови и санкции, кои заедно го сочинуваат кривично-правниот систем. Сепак, не сите повреди на законот, на пример, непочитување на договор или обврска и други граѓанско-правни престапи, се сметаат за криминал. Оваа структурална реалност продолжува да се менува често предизвикувајќи несогласувања. На пример, како што културите и политичката околина се менуваат, општествата може да ги смета за незаконски или не, одредени однесувања, коишто директно влијаат врз статистичките криминални стапки, го утврдуваат распределувањето на средствата за спроведувањето вакви закони, како и влијанието врз општото јавно мислење. Слично, промените во собирањето и/или пресметувањето податоци за криминални дела може да влијае врз перцепцијата на јавноста за големината на кој било даден „криминален проблем“. Сите вакви прилагодувања на статистиката за криминалните дела, поврзани со искуствата на луѓето во секојдневниот живот, ги оформуваат однесувањата за тоа кој закон треба да се примени за да се спроведе некоја посебна општествена норма. Постојат многу начини преку кои може да се контролира однесувањето без да се искористи кривично-правниот систем. Навистина, во оние случаи во кои не постои јасна согласност за дадена норма, примената на кривичното право од страна на владејачката група да се забрани однесувањето на друга група може да се смета за несоодветно ограничување на слободите на друга група, и обичните општествени членови може да изгубат почит на законите во целост, без разлика дали законот којшто е во прашање е активно спороведен или не. • Стравот од одмазда може да ги одврати жртвите или сведоците на криминални дела од преземањето каква било акција. Дури и во контролираните општества, стравот може да спречи пријавување или соработка при судење. • Како резултат на криминалното дело, жртвите може да го загубат животот или да бидат онеспособени нормално да живеат или да ги извршуваат работните обврски. Сумеријците биле првите кои создале пишани законици кои опстанале.[1] Додека е познато дека Урукагина имал законик којшто не опстанал, подоцнежниот крал, Ур-наму го оставил најраниот законик којшто се уште постои, Законикот на Ур-наму, со којшто се пропишува формален систем на казни за специфични случаи во 57 членови. Сумеријците подоцна издаваат други законици, вклучувајќи го и „законикот на Липит- Иштар“. Овој законик, кој датира од 20-тиот век п.н.е, содржи околу 50 членови, и бил ресоздаден вршејќи споредба меѓу повеќе извори . • Државата • Правата и слободите на човекот и граѓанинот  • Јавната администрација  • Правосудството  • Религиозното убедување и вера  • Јавниот ред • Јавните финансии, индустријата и трговијата  • Јавниот морал  • Животот и телото и честа и угледот • Татковината Научниците и мислителите може да ги класифицираат крвичните дела во категории, вклучувајќи криминалитет на насилство, криминалитет против имотот и криминалитет против јавниот ред. Ваквите списоци вообичаено вклучуваат и деликти, иако во САД тие може да не се вбројат во областа на кривичното право, туку во граѓанското. • кривични дела против мирот  • водење војна или агресија  • кривични дела на апартхејдот  • пиратерија  • геноцид  • воени злосторства  • трговија со робови Многу устави содржат одредби за да ги ограничат слободите и од друга страна ги сметаат за незаконски дозволените однесувања за време на вонредна состојба. Ваквите непосакувани активности може да вклучуваат собир на улици, прекршување полициски час или поседување оружје.