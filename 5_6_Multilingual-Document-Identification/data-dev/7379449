Chester şehri kuruluşunda Romalılar tarafından İngiltere'ye gönderilen Legio II Adiutrix adlı Roma Lejyonu için MS79da bu mevkide inşa edilen Deva Victrix adı verilen bir içinde kışla binaları bulunan Roma kalesi idi. Deva kalesi Romalılar zamanında Britanya adasında bulunan üç büyük Roma askerî üssünden biri olmuştu. Romalılar 5. yuzyilda Britanya adasını terk edip ayrıldıktan sonra castrum sözcüğünü ortaya çıkartıp şehre Chester ismi takmışlardır. Bu nedenle Chester'de halen antik Roma asıllı şehir surları bulunmaktadır. Norman'lar İngiltere'yi fethettikleri zaman, Chester Normanların eline geçen son büyük şehir olmuş ve ilk Norman Kralı I. William bu şehre özellikle yakında olan Galler sınırını korumak üzere yeni bir Norman kalesi inşa ettirmiştir. Chester böylece Orta Çağlarda da önemli bir şehir ve kale olma karekterini korumuştur. Chester 14. yüzyıl ila 18. yüzyıl içinde de Chester  Kuzey-Bati İngiltere'de önemli bir şehir olmuş ve konumuna göre Westchester olarak da anılmıştır. Chester'e  şehir olma statüsü 1541de verilmiştir. 19. yüzyılda Sanayi Devrimi ile yeni yapılan kanallar, demiryolları ve yollarla Chester modern bir ulaşım merkezi ve çeşitli sanayiler merkezi olmuş ve bu nedenle şehir merkezi gelişmiş  ve şehir etrafındaki kırsal alanlara yayılmıştır. Chester 20.yüzyılda da gelişmiş ve halen gelişmekte olan bir şehirdir. Şehrin üzerinde bulunduğu arazilerin sahipliği İngiltere'nin en zengin kişisi bulunan Duke of Westmister elinde olup bu gelişmeye aile ismi verilmiş olan Grosvenor şirketleri çok büyük katkıda bulunmuştur ve halen de bu katkı devam etmektedir.ცისფერყანწელები — ქართველ სიმბოლისტ პოეტთა და პროზაიკოსთა შემოქმედებითი გაერთიანება, რომელიც 1920-იან წლებში ქართულ ლიტერატურაში დომინირებდა. დააარსეს ახალგაზრდა მწერლებმა ქუთაისში 1916 წელს და არსებობდა 1930-იან წლებამდე, როცა მოძრაობა საბჭოთა წყობილებამ უგემოვნოდ და უსარგებლოდ შერაცხა და დევნა დაუწყო. «ცისფერი ყანწების» ჯგუფის ლიტერატურული მოღვაწეობა, მასში შემავალ მწერალთა რწმენით, მიმართული იყო ქართული მწერლობისა და კულტურის განვითარებისა და აყვავებისაკენ. ეს ლიტერატურული სკოლა ქართული მწერლობის მრავალსაუკუნოვან ისტორიაში პირველი მხატვრული ჯგუფი იყო, რომელსაც თავიდანვე ჰქონდა გარკვეული ორგანიზაციული ფორმა. იგი შეიქმნა ჩვენი საუკუნის ათიან წლებში, ქ. ქუთაისში. პაოლო იაშვილმა, ტიციან ტაბიძემ, ვალერიან გაფრინდაშვილმა და სხვ. 1916 წელს გამოუშვეს ჟურნალი მცისფერ ყანწელებინ და მასში, თავიანთ მხატვრულ ქმინლებებთან ერთად, ლიტერატურული მანიფესტი - «პირველთქმაც» დაბეჭდეს. «ყანწელები» თავიანთ მხატვრულ ქმნილებებს, როგორც ორიგინალურს, ასევე თარგმანებს და თეორიულ-კრიტიკული ხასიათის სტატიებს ბეჭდავდნენ სხვა ჟურნალ-გაზეთებშიაც. სიმბოლიზმის სამშობლოდ ტრადიციულად ითვლება საფრანგეთი, ხოლო მის, როგორც ლიტერატურული მიმდინარეობის, შემქმნელებად ფრანგულ ლიტერატურაში სტეფანე მალარმე აღიარებდა ე. წ. «დაწყველილ პოეტებს» - შარლ ბოდლერს, პოლ ვერლენსა და არტურ რემბოს, რომელთაც იგი თავისი დროის ფრანგი პოეტების ჟიულ ლაფორგის, ჟან მორეასის, ანრი დე რენიესა და სხვათა ლიტერატურულ წინამორბედებად თვლიდა. აღსანიშნავია, რომ თავის მხრივ, ამ წინამორბედებმა დიდი გავლენა განიცადეს ამერიკელი მისტიკოსისა და დეკადენტი პოეტის - ედგარ პოსი. სიმბოლიზმი, როგორც ლიტერატურული მიმდინარეობა, საბოლოოდ დამკვიდრდა ფრანგულ მწერლობაში მე-19 საუკუნის უკანასკნელ მეოთხედში. სიმბოლიზმი საერთოდ, და, კერძოდ, საფრანგეთშიაც, არის კაპიტალისტური ფორმაციის იმ სტადიის პირმშო, როცა იგი იმპერიალიზმში გადადის. ამ დროს საზოგადოებრივ ცხოვრებაში იგრძნობა როგორც სოციალურ ძალთა პოლიტიკური, აგრეთვე იდეოლოგიური ბრძოლის უკიდურესი გამწვავება, რისი პირდაპირი შედეგიც იყო კრიზისები გაბატონებული კლასის იდეოლოგიის ისეთ ცალკეულ ფორმებშიც, როგორიცაა, კერძოდ, ფილოსოფია, ლიტერატურა, ხელოვნების მთელი რიგი დარგები და სხვა. ასეთი კრიზისის შედეგი იყო სიმბოლიზმიც ფრანგულ ლიტერატურაში. გასული საუკუნის 90-იანი წლების ბოლოს სიმბოლიზმი რუსულ ლიტერატურაში უკვე მტკიცედ იყო დამკვიდრებული. თუ მის მხატვრულ და ზოგადფილოსოფიურ გენეალოგიას გავადევნებთ თვალს, მისი დასავლური ძირები, გარდა ფრანგული სიმბოლიზმისა, მიგვიყვანს ოსკარ უალდის ესთეტიზმთან, ნიცშესა და იბსენის ინდივიდუალიზმის ქადაგებასთან, ედგარ პოს დეკადენტიზმთან, ემილ ვერჰარნის ურბანისტულ მხატვრულ ტენდენციებთან. სწორედ ამ პეროდს დაემთხვა ქართულ მწერლობაში ახალი ლიტერატურული მიმდინარეობის - «ცისფერი ყანწების» ჩამოყალიბება. ეს ლიტერატურული სკოლა ქართული მწერლობის ისტორიაში ცნობილია როგორც ევროპული და რუსული სიმბოლიზმის მემკვიდრე და მედროშე საქართველოში. მაგრამ, უნდა აღინიშნოს, რომ ეს ტრადიციული წარმოდგენა «ცისფერი ყანწების» მხატვრულ-ესთეტიკური კრედოს შესახებ, მიუხედავად ამ კონცეფციის ძირითადად სისწორისა, არ არის ზუსტი. და ბოლოს, ეროვნული მოტივი «ყანწელთა» პოეზიაში, რომელიც მათ ქართული კლასიკური მწერლობიდან მიიღეს მემკვიდრეობით, სცილდება დასავლეთისა და რუსული სიმბოლიზმის ვიწრო, კარჩაკეტილი სკოლური ესთეტიზმის ჩარჩოებს. მიუხედავად ამისა, «ცისფერი ყანწების» ლიტერატურული სკოლა, ნაგვიანევად, მაგრამ მაინც, წარმოიშვა ევროპული და რუსული სიმბოლიზმის მხატვრულ-იდეური გავლენით. ტიციან ტაბიძის ვრცელი წერილი «ცისფერი ყანწებით», რომელიც დაიბეჭდა 1916 წელს «ყანწელთან ორგანოს - «ცისფერი ყანწების» ორივე ნომერში, არის სიმბოლიზმის, როგორც ლიტერატურული სკოლის, აპოლოგია ქართულ მწელობაში და მისი საკვანძო საკითების თეორიული გაშლისა და დამტკიცების ცდა. «ყანწელები» სამწერლო ასპარეზზე გამოვიდნენ მაშინ, როცა რუსეთის პირველი რევოლუციის შემდეგ დამდგარი რეაქცია ხელახლა შეცვალა რევოლუციურმა აღმავლობამ. მაგრამ ადრინდელი შთაბეჭდილებები და საბრძოლო შემართება, რომელიც გამოწვეული იყო 1905 წლის რევოლუციის ქარიშხლით, მტკიცე ვერ გამოდგა და საზოგადოებრივ-პოლიტიკური ცხოვრების მოდუნების პირობებში მათაც შეეხო სოციალურ ფენათა ზოგიერთ ნაწილში გაბატონებული სულიერი დეპრესია. ამიტომ იყო, რომ ახალგაზრდა «ყანწელები» ვერ გაჰყვნენ 1910-იანი წლებიდან დაწყებული რევოლუციური აღმავლობის ტალღებს. სამაგიეროდ მათ მთელი თავისი მეამბოხე სული და ჭაბუკი გზნება მთლიანად ლიტერატურასა და ხელოვნების სფეროში გადაიტანეს. რეალური სინამდვილისაგან მოწყვეტის ამ ტენდენციებმა ისინი ერგვარად მიიყვანა არარეალისტური ხელოვნებისა და ლიტერატურის მიჯნებთან და მათი მხატვრული ინტრესები დაუმორჩილა სხვადასხვა მოდერნისტულ-დეკადენტური ლიტერატურული სკოლების გავლენას, რომელთა ფილოსოფიურ-ესტეთიკური მრწამსი უცხო იყო მაშინდელი ქართული სიტყვაკაზმული მწერლობისათვის. უნდა აღინიშნოს აგრეთვე, რომ ტიციან ტაბიძემ თავის დროს გარკვეული წვლილი შეიტანა ბესიკისა და დავით გურამიშვილის ღირსეულ მხატვრულ დაფასებაში. მე-20 საუკუნის ქართული მწერლობის ისტორიამ თვალნათლივ დაგვანახვა მთელი ეპიგონური მწერლობის უნიათობა და უპერსპექტივობა. ქართულ მწერლობაში ეპიგონიზმის წინააღმდეგ ბრძოლამ და ახალი მხატვრული ფორმების ძიებამ «ყანწელები» ამ პერიოდში ნაწილობრივ მოსწყვიტა კიდეც ეროვნულ ნიადაგს და დროებით მათი პოეტური მზერა გადაიტანა დასავლეთისა და რუსეთის დეკადენტურ-ლიტერატურული სკოლისაკენ. უნდა აღინიშნოს ისიც, რომ ეს მხატვრულ-პრაქტიკული ნაბიჯები მათივე თვალში გამართლებული იყო თვით მე-20 საუკუნის ქართული ლიტერატურის განვითარების ინტერესებით. ამ პერიოდში მიუძღვნეს მომავალმა «ყანწელებმა» კ. ბალმონტს როგორც სტატია მისი შემოქმედების შესახებ, ასევე ლექსიც. ამას მოჰყვა თვითონ ბალმონტის ლიტერატურული საღამოები თბილისსა და ქუთაისში, სადაც იგი, «ვეფხისტყაოსნის» თარგმანის გარდა, გამოდიოდა ორიგინალური ლექსების კითხვითაც. უფრო ადრე ალი არსენიშვილს მიმოწერა ჰქონდა ალ. ბლოკთან სხვადასხვა ლიტერატურულ პრობლემათა შესახებ. ყველა ამ პირადმა ურთიერთობამ და სიმბოლისტურ-მოდერნისტული სკოლების ლიტერატურულ ცხოვრებასთან ახლო დგომამ გარკვეული გავლენა მოახდინა როგორც «ცისფერყანწელთა» ლიტერატურული ჯგუფის შექმნაზე, ასევე მათი თეორიული პრინციპების ჩამოყალიბებასა და მხატვრულ პრაქტიკაზე. «ცისფერყანწელები» საქართველოში საბჭოთა ხელისუფლების გამარჯვებამდე თავის მხატვრულ ნაწარმოებებს ძირითადად პერიოდულ გამოცემებში ბეჭდავდნენ, მაგრამ ზოგიერთმა საკუთარი ლექსების კრებულის გამოშვებაც შეძლო. მაგალითად, 1919 წელს გამოიცა ვალერიან გაფრინდაშვილის «დაისები», კოლაუ ნადირაძის «ბალდახინი» და რაჟდენ გვეტაძის «დაბინდული ქარვები», ამათ მოჰყვა შალვა კარმელის ლექსების კრებული «ბაბილონი». ამავე პერიოდში «ყანწელებმა» დაბეჭდეს სტეფანე მალარმეს ლექსებისა და პროზაული ნაწერების თარგმანთა კრებული და «ახალი პოეზიის ანტოლოგია». «ყანწელები», მიუხედავად იმისა, რომ ერთ ლიტერატურულ ჯგუფში იყვნენ გაერთიანებულნი და სიმბოლიზმის ზოგად მხატვრულ-ესთეტიკურ პრინციპებს იზიარებდნენ, განსხვავდებოდნენ ერთი მეორისაგან საკუთარი პოეტური ხმითა და მხატვრული დამოკიდებულებით ამ ზოგად-თეორიული პრინციპების მიმართ. ამ მხრივ აღსანიშნავი და საინტერესოა ტ. ტაბიძის, ვ. გაფრინდაშივლის, კ. ნადირაძის, პ. იაშვილის სიმბოლისტური ხასიათის ლექსები, რომლებიც მათ 1910-იან წლებში გამოაქვეყნეს. ტიციან ტაბიძის ამ პერიოდის პოეზიაში გამოიყოფა სატრფიალო, ეროვნულ-პატრიოტული, დეკადენტური, მესიანიზმის, ბოჰემური არტისტიზმისა და თვითმკვლელობის მოტივები. ტიციან ტაბიძის მიერ 1916 წელს დაწერილ ლექსში «წიგნიდან «ქალდეას ქალაქები» გამოხატულია მისი შემოქმედების ამ პერიოდის პოეტური პროგრამა. კერძოდ, როდესაც იგი ამბობს «ბესიკის ბაღში ვრგავ ბოდლერის ბოროტ ყვავილებს», ამით ავტორს სურს ქართულ პოეტურ სინამდივლეში კლასიკური მწერლობა მოარიგოს ევროპულ მოდერნიზმთან და თან თავის წარმოსახვაში ხელოვნურად შექმნილი სამყარო უფრო მაღალ ჭეშმარიტებად გამოაცხადოს, ვიდრე რეალურად არსებული სინამდვილე. აზიურ ხალათში, ვით ფაშა ეფენდ, ვოცნებობ ბაღდათზე მოღლილი დენდი, ვფურცლავ მალარმეს ¨Divagations¨-ს. იყავი, რაც გინდა - შავი, საცოდავი, ცხოვრებავ, ხელში მაქვს მე შენი სადავე, რომ ეს ჯოჯოხეთი სამოთხედ გაქციო[1]. მუტრიბ მომღერალთ ისმის ქება აქ სიყვარულის, ალიონამდე ჰკოცნის ფატმან ავსებულ ყანწებს და კუროების ქარავნები ამტვერებენ გზებს, ელიან ნახვას ნდომისაგან ფერგადასულის. არ დაიღლება მისი ტუჩი კოცნით არასდროს, სულსაც მიინდობს, რომ ღალატით შემდეგ დაღადროს, მისთვის ერთია ჩაჩნაგირი და ავთანდილი[1]. «ქალდეას ბალაგანში» საქართველოს ცხოვრების ისტორიული პასაჟები შედარებულია თეატრალურ სურათებთან, რომლის სცენაც გავსებულია ფეერიული პერსონაჟებით - ნიღბებით, რომელთა შორის ავტორი მოხეტიალე კომენდატის, კლასიკური პიეროს ნიღბით გვევლინება. აღსანიშნავია ისიც, რომ ტიციან ტაბიძე ამ ლექსებში ჭარბად მიმართავს პოეტური ირონიის მხატვრულ ხერხს, რომელიც სიმბოლისტურ პოეზიაში ჯერ კიდევ ფრანგმა პოეტმა ჟიულ ლაფორგმა დანერგა. - აქ რომ სტიროდა ამირანი, ვინ გააპარა? - აქ რომ სტიროდა რუსთაველი, ვინ გააჩუმა? - აქ რომ იბრძოდა სააკაძე, ვინ დააკავა?[1] პაოლო იაშვილს მომეწყინა ყვითელი დანტე, ვაქებდი შექსპირს, მაგრამ ფარდა, შექსპირს უარი, რა ვქნა რომ ჩემთვის ბეთხოვენი მხოლოდ ყრუ არი და რომ წარსულმა ვერ გადმომცა მე ანდამატი. ვფიქრობ ლექსებით ჩქარი და ხან გველივით ზანტი, მაგრა მე ყოველთივს მირჩევნია ცეცხლის ანთება, ჩემი ოცნების ნაპერწკალი ხალხს გადვუფანტე, და უკვდავება ცივ ხელებით მე მელანდება[1]. ეს ლექსი იმდენად ავტორის კლასიკური მწერლობისადმი ნიჰილისტურ დამოკიდებულებას არ გამოხატავს, რამდენადაც პოეტის მანერულობას, უაღრესად გამძაფრებულ ინდივიდუალისტურ ტენდენციებს. თავისი განწყობილებით იგი ფრანგი დეკადენტი მწერლის ჰიუსმანსის ცნობილი პერსონაჟის ჰერცოგ დეზესენტის ორეულად გვევლინება. ლიწინით სცვივოდნენ ხეების ტოტები, აინთნენ სახლები ალმურის მოდებით. ხალხი ირეოდა კვნესით და ვაებით, ყვირილით მიჰქროდნენ ჩქარი ტრამვაები, და ფარშავანგები ჰკიოდნე,. ჰკიოდნენ, მაღალ სახლებიდან კატები სცვივოდნენ და გიჟი ცხენები თვალებახვეული მოჩანდნენ სვეტებზე მკერდგადახეული[1]. და სხივოსნობენ გუმბათები და ოქროს ჯვრები. იისფერ ნისლში მდუმარებით ჩანან ველები, ვით დაფლეთილ,. სისხლისფერი, სოველი ჩვრები, ხეებზე სხედან დაღალული მზის ფრინველები[1]. პაოლო იაშვილის დარიანული ლექსები მისი სხვა პოეტური ნაწარმოებებისაგან განირჩევიან თავიანთი თემატიკითაც და მხატვრულ-გამომსახველობითი ხერხებითაც. ეს ლექსები არ არის დაზღვეული სიმბოლისტური პოეტური აზროვნებისაგან, მაგრამ მათი ფორმა თავისუფალია ყოველგვარი ხელოვნურობისა და ბუნდოვანებისაგან. ამ თვალსაზრისით საინტერესოა ლექსი «ელენე დარიანი წერს უბრალოდ და აბნეულად». 1919 წელს ვალერიან გაფრინდაშვრლმა გამოუშვა ლექსების კრებული «დაისები», რომელიც მის მიერ 1915-დან 1918 წლამდე დაწერილ ლექსებს მოიცავს. «დაისები» არის ქართული სიმბოლისტური პოეზიის ყველაზე ტიპიური ლექსების კრებული. აქ მოთავსებულ პოეტურ ქმნილებებში გამოხატულება ჰპოვა თითქმის ყველა იმ იდეურ-თემატურმა და მხატვრულმა მოტივმა, რომლებიც საერთოდ დამახასიათებელი იყო დასავლეთისა და რუსეთის და, კერძოდ, ქართული სიმბოლისტური მწერლობისათვის. ამავე დროს ლექსთა ეს კრებული გარკვეულ წარმოდგენესა გვაძლევს ვალერიან გაფრინდაშვილის, როგორც პოეტისა და მოაზროვნის, ამ პერიოდისათვის დამახასიათებელ ძალიან თავისებურ მხატვრულ სამყაროზე. ვალერიან გაფრინდაშვრლის მხატვრული აზროვნების ის თავისებურებანი, რომელთაც რეალიზაცია ჰპოვეს «დაისებში», ძირითადად ეყრდნობიან მის მაშინდელ ფორმალისტურ მხატვრულ-ესთეტიკურ კრედოს და პირდაპირი ხაზით დაკავშირებულნი არიან დასავლეთისა და რუსეთის სიმბოლისტური სკოლების მხატვრულ-ფილოსოფიურ პრინციპებთან. პოეტი, როგორც ვხედავთ, ზურგს აქცევს რეალურ სინამდივლეს და მისტიკური ხილვებით არის გართული, სადაც საგნების მაგიერ მათი ნიღბებია წინა პლანზე წამოწეული. ავტორი თავის გარშემო არსებულ სამყაროს რაღაც ქაოსის სახით წარმოადგენს და თავის პოეტურ ფანტაზიაში ახდენს მის ფორმირებას აჩრდილებად, რომელთაც ჯერ კონკრეტული მითიური სახელებიც კი არ მიუღიათ. «ცისფერი ყანწების» ლიტერატურული ჯგუფის უაღრესად აქტიური და კოლორიტული პოეტური ფიგურაა კოლაუ ნადირაძე. ჟურნალ «ცისფერი ყანწების» მეორე ნომერში მან დაბეჭდა ლექსი «ავზნიანი ქალაქი». მისაღებია ყოველი ფერი, მაგრამ ეძიე მათში ფარული, გასაოცარდეს სპეტაკ სიმღერით დღის სინამდვილე, ღამე მთვარული[1]. დღიდან «ცისფერი ყანწების» ორგანიზაციული ჩამოყალიბებისა ამ სიმბოლისტური სკოლის პოეტების შემოქმედებაში ყოველთვის შეიმჩნეოდა რეალისტური მხატვრული აზროვნების ტერდენციები, რაც ერგვარი «მიწისქვეშა დინების» საზით გასდევდა მათ პოეზიას, ვიდრე საბოლოოდ არ გავიდნენ ისინი ქართული საბჭოთა პოეზიის დიდ გზაზე. ეს რეალისტური ნაკადი ყველაზე აშკარად და ძალუმად იგრძნობოდა პაოლო იაშვილის, ტიციან ტაბიძისა და გიორგი ლეონიძის ცისფერყანწელობის პერიოდის ლექსებში. ბზის განიავება, კალო და კევრი, და სოფლის სიწმინდე, მართალი ბათმანი, როცა მე ქალაქში მაწუხებს, მახელებს ყველა ყელსახვევი, შავი ხელთათმანი[1]. საგულისხმოა, რომ ამავე თემაზე, მსგავსი განწყობილებებით, რამდენიმე წლით გვიან ცნობილმა რუსმა პოეტმა დ სერგეი ესენინმა შექმნა თავისი პოეტური შედევრები «Письмо к матери». «ცისფერი ყანწების» ლიტერატურული ჯგუფის ერთ-ერთი თეორეტიკოსი სანდრო ცირიკიძე სთვლიდა, რომ დიდი ფორმის ეპიურმა პროზაულმა ჟანრებმა დრო მოჭამეს და ისინი უკვე ზედმეტი არიან მწერლობისათვის. იგი წერს, რომ პროზაული ჟანრებიდან «ყველაზე უფრო ჩვენ უნდა შევიყვაროთ მინიატურის ფორმა»...[1]. და ამას იგი ხსნის აღმოსავლური მწერლობიდან ისტორიულად მომდინარე ტრადიციით. სერგო კლდიაშვილმა «ცისფერყანწელთა» ჯგუფში მოღვაწეობის ამავე პერიოდში ერთ-ერთი თავისი პროზაული ნაწარმოები პოსტ სკრიპტუმის ფორმითაც კი დაბეჭდა და სათაურად უწოდა «წმინდა ქალწულის ცისფერი გამოხედვა ციდან ქვეყანაზე»[1]. აგრეთვე უნდა აღინიშნოს მისი მინიატურა «ხალიფი უზღაპროდ». «ცისფერი ყანწების» ლიტერატურული ჯგუფის გამოსვლას ქართული მწერლობის ასპარეზზე მაშინვე გამოეხმაურა როგორც მკითხველი საზოგადოება, ასევე კრიტიკა. ასევე უარყოფითად აფასებს «ყანწელთა» გამოსვლას აკაკი პაპავა მიმოხილვითი ხასიათის წერილშიე «წლის ნაკვეთები», რომელიც დაიბეჭდა 1917 წლის «სახალხო ფურცლის» პირველი იანვრის ნომერში. «ცისფერი ყარწების» ლიტერატურული ჯგუფის წევრებმა ასევე მკაცრად უპასუხეს თავიანთ კრიტიკოსებსა და ოპონენტებს სხვადასხვა პერიოდულ გამოცემებში და ზეპირ გამოსვლებში. ერთ-ერთი ასეთი საპასუხო გამოსვლის ნიმუშია თავისი ლიტერატურული შემართებითა და პოლემიკური პათოსით პ. იაშვილის წერილი მვითელ მტრებსნ, რომელიც ! «ცისფერი ყანწების» მეორე ნომერში დაიბეჭდა.