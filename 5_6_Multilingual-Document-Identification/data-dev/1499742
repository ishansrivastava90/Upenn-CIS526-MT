Az intelligens tervezés azon nézet, mely szerint az univerzum és az élővilág egyes jegyeire jobb magyarázatot ad egy intelligens tervező feltételezése, mint a természeti folyamatok. Az intelligens tervezés nézőpontja magában foglalja a tudomány működésének újraértelmezését is, azon elv alapján, hogy a tudománynak követnie kell az adatokból adódó legvalószínűbb következtetéseket akkor is, ha azok túlmutatnak a materializmuson. A stratégia 1999-ben került a nyilvánosság figyelmébe, mikor a dokumentum kiszivárgott az internetre. Az Ék-dokumentumban bemutatott stratégia képezi a Discovery Institute intelligenstervezettség-kampányainak alapját. A dokumentum szerint az első fázis létfontosságú a távlati célok megvalósításának érdekében. A tudománytörténet korábbi paradigmaváltásaira utalva megjegyzik, hogy nem szükséges számbeli fölényben lenni egy új elmélet képviselőinek az elfogadott nézet megdöntéséhez. Az első fázis a „materialista építmény” megingatásához elengedhetetlen kutatások és publikációk létrejöttét célozza. A harmadik fázis a „materialista tudomány szószólóival” folytatott nyílt konfrontációt tűzi ki célul. A stratégia szerint erre akkor kerül sor, ha a kutatások és publikációk hatásai beértek, s társadalom „felkészült a tervezéselmélet befogadására”. A harmadik fázis olyan jogi lépések lehetőségét is felveti, melyek elősegíthetik az intelligens tervezés nézetének iskolai tananyagba történő integrálását – jogi segítségnyújtást javasol azon esetekre, mikor az intelligens tervezés tantervbe való bevezetése ellenállásba ütközik. Az stratégia szerzői úgy számítják, hogy mire a közfigyelem, a publicitás és a tervezéselmélet befolyásának növekedése az általuk „materialistának” nevezett tudomány képviselőit a vita nyílt felvállalására készteti, a mozgalom is készen áll majd. Az stratégia szerint a materializmus és az evolúció elméletének káros társadalmi hatásai lesznek a vita kezdeti hangsúlyos témái. A közgondolkodás fősodrának megváltoztatásáról az ék-stratégia öt és húsz év távlatára kitűzött célokat tartalmaz. A mű egy jellemző pontja az érzékelhető következményekkel foglalkozik, s célkitűzések megvalósítását célozza olyan többek között olyan kérdések kapcsán, mint az abortusz, szexualitás és az Istenben való hit. Öt éven belül szerintük aktív tervezéselmélet-mozgalmak jöhetnek létre USA-n kívüli más befolyásos országokban, továbbá terveik szerint ezen időszakban sikerül elérni, hogy az intézet tíz munkatársa az USA nagyobb egyetemein tanítson. A mozgalom egy kritikusa szerint azonban