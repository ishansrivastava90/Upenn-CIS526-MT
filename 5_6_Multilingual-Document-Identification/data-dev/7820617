Az ipszoszi csatát Kr. e. 301-ben vívták a Közép-Phrygiai Ipszosz közelében a diadokhosz, Seleukosz, Kasszandrosz és Lysimakhosz az egyik oldalról és  Antigonosz és fia, Démétriosz a másikról. Ez volt a diadokhoszháborúk utolsó nagy csatája. Antigonosz 80 évesen az utolsó "öreg" hadvezér volt a diadokhoszok közt, aki még Philipposz alatt is szolgált a makedón hadseregben is. Birodalma kiterjedt a mai Törökország, Szíria, Libanon és Palesztína területére. Birodalma nagyságát fiával folyamatosan növelni tudta, és lépésről lépésre haladt célja felé, hogy újra egységesítse Nagy Sándor birodalmát. Azonban a többi diadokhosz szövetkezett ellene, és együttes erővel akarták megállítani előrenyomulását. Kezdetben úgy tűnt az Antigonidák indulnak előnyösebb helyzetből, hiszen Kasszandroszt véglen meggyengítették a Hellászi sikereik, ptolemaiosz még nem kapott új erőre a legutóbbi összecsapásuk óta. Az egyedüli diadokhosz aki felvehette a versenyt Antigonosszal Szeleukosz volt, aki kihasználta hogy ellenfele nyugaton van lekötve Lüszimakhosz álltal, egy hadjárattal Indiáig nyomult. Itt találkozott Csandragupta Maurjával, akivel legkeletibb területeit elcserélte 500 harci elefántra.  Ptolemaiosz is aktivizálta magát ennek hatására és szíriai területeket foglalt el. Lüszimakhosz Kasszandrosztól elszigetelve az Égei tenger túloldalán hosszú utánpótlási útvonallal állt szemben az Antigonidákkal, akik otthon voltak, sokkal nagyobb sereggel és 75 harci elefánttal. Szeleukosz azonban közeledett kelet felől Lüszimakhosz segítségére és Antigonosznak nem sikerült megakadályoznia hogy a két sereg egyesüljön. Így a két sereg 60 ezer fős összelétszáma már vetekedett Antigonoszék 75 ezrével. A terepviszonyok azonban az utóbbiaknak kedveztek, mivel a sík terepen jobban szerepelhetett a feljett lovasságuk. A csata menetét Plutarkosz jegyezte le Démétriosz életrajzában. Az antigonida-had támadó szárnyának Démétriosz által vezetett lovassága hamar megfutamította az ellenséges lovasságot, ám egyedül hagyta az Antigonosz által vezetett phalanxot. Szeleukosz harci elefántjaival megakadályozta hogy a két fél újra egyesüljön, a körbevett gyalogságot pedig kétségbeesve próbálta rendbeszedni Antigonosz. Azonban 80 éves létére képtelen volt már páncélt viselni, és hamar elesett a csatában. Egy névtelen katona dárdája nyakon találta. Démétriosznak vesztesen kellett elmenekülnie. Az ipszoszi csata lezárta az utolsó egységesítési kísérletét Nagy Sándor birodalmának. A 3. század elején sorra szilárdultak meg a territoriális monarchiák Makedóniától kezdve Egyiptomon át Indiáig.