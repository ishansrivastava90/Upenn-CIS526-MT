Pada permulaan kerjayanya, beliau merupakan seorang penyanyi bagi sebuah kumpulan tempatan yang dikenali sebagai Bonafide yang bermain pelbagai alat muzik.Antara genre muzik yang diketengahkan ialah Hip-Hop dan R&B bersama rakan-rakan sebayanya yang juga  penyanyi rap seperti Mark Subra. Pada mulanya, visi Taufik menyertai Singapore Idol adalah untuk memperkenalkan kumpulannya, Bonafide kepada umum.Beliau terpilih ketika ujibakat akan tetapi beliau dilabelkan sebagai sombong oleh para juri namun para juri tidak dapat menafikan bakat yang terdapat pada dirinya. Beliau telah mendapat undian yang tertinggi dalam kumpulannya ketika Pertunjukan Piano dan berjaya malayakkan diri dalam Top 12 Singapore Idol.Minggu berganti minggu, beliau berjaya membuatkan orang terpegun menengar suaranya dan melakukan persembahan yang berterusan dari semasa ke semasa.Walaubagaimanapun, ketika minggu yang bertemakan R&B  Taufik melakukan persembahan yang amat baik dan pada ketika itu warga singapura mula menyedari bahawa Taufik adalah seorang yang merendah diri dan seorang penyanyi muda yang mempunyai bakat yang amat besar. Beliau berjaya menarik lebih ramai peminat untuk membantu perjalanannya dalam pertandingan itu seterusnya mengelakkan beliau daripada tersingkir pada setiap minggu. Secara jujurnya,Taufik merupakan idola bagi setiap remaja di Singapura.Beliau mampu menarik ramai orang untuk bersama dalam kempennya iaitu Kempen Menanam Pokok yang diadakan di Bukit Batok. Taufik telah melancarkan album sulungnya kepada awam, atau dengan tepatnya dinamakan Blessings, pada 14 Januari 2005.Beliau meneruskan usahanya untuk mencipta sejarah dengan album Blessings dan mendapat anugerah Double Platinum hanya selepas 20 hari dilancarkan dan pada masa itu di Singapura sahaja telah terjual lebih daripada 36,000 album.Pencapaian itu merupakan peristiwa bersejarah bagi industri muzik Singapura kerana tiada langsung album Inggeris yang berjaya  menerima status double platinum dalam dekad itu.Pada ketika itulah,kelab peminatnya yang rasmi dinamakan Fiknatic telah dilancarkan. Bersama-sama dengan empat finalis Singapore Idol yang lain, Taufik menceburi bidang lakonan dalam sebuah drama Bahasa Inggeris, Shooting Stars di Saluran 5 Mediacorp dan menerima pelbagai komen dan kritikan untuk lakonannya. Episod The pilot yang ditayangkan pada Hari Kebangsaan Singapura tahun 2005 telah ditonton oleh sejuta orang, menjadikannya drama Bahasa Inggeris tertinggi dengan jumlah penonton di Singapura sejak tahun 2001. Shooting Stars juga dibintangi peserta Singapore Idol yang lain iaitu, Sylvester Sim, Olinda Cho, Daphne Khoo dan Jeassea K. Thyidor. Beliau juga menyanyikan sebuah lagu solo "First" juga lagu tema bersama pelakon lain untuk runut bunyi Shooting Stars. Taufik yang merupakan bekas perokok juga menjadi duta kepada Badan Promosi Kesihatan Singapura dan duta Kempen Kehidupan Sihat 2005. Beliau juga memberi sumbangan kepada yang memerlukan dengan mengadakan pelbagai persembahan amal seperti Singapore Heart Foundation's Affairs of the Heart juga Ikhlas dari Saluran Suria. Taufik seterusnya diiktiraf status beliau sebagai tokoh terkenal dalam industri muzik tempatan apabila beliau dijemput untuk menajadi sebahagian daripada Sambutan Gemilang Hari Kebangsaan Singapura ke-40 2005. Untuk kali pertamanya, dua artis solo, Taufik dan Rui En, menyanyikan lagu tema dan mempersembahkan yang terakhir - lagu duet bertajuk "Reach Out For The Skies". Tahun 2005 diakhiri dengan albumnya dalam carta Top 10 untuk Best Selling English Albums di Singapura untuk terbitan tahun 2005. Album beliau, Blessings, menjadi nombor 3, menjadikannya satu-satunya album tempatan dapat memasuki carta. Beliau juga ditawarkan untuk menjadi duta untuk sebuah servis internet mobil StarHub iaitu iMode. Taufik menunaikan Komitmen Khidmat Negara pada bulan Oktober 2005 dan kejayaan beliau bersambung pada tahun 2006 dengan pencalonan yang begitu banyak. Beliau dipilih sebagai Most Saleable Artiste di Anugerah Pesta! Pesta! Pesta! Saluran Suria juga Artis Lelaki Paling Popular Singapura di Anugerah Planet Muzik 2006. Taufik mengumpul anugerah untuk Favourite Artiste Singapore di MTV Asia Awards 2006, mengalahkan Stefanie Sun, JJ Lin, Ado, dan Huang Yida. Beliau juga memenangi Nickelodeon's Kids Choice Wannabe Award dalam kategori Singapura. Dalam sebuah usaha-sama dengan StarHub dan Hype Records, lima lagu single eksklusif oleh Taufik diedarkan dalam StarHub mobil, dalam talian dan platform TV Kabel. Ia merupakan kali pertama di Singapura iaitu muzik digital baru dan belum dipasarkan daripada sebuah label rakaman telah diedarkan secara eksklusif oleh sebuah pembekal info-komunikasi dalam semua platform servisnya. Ini diikuti dengan ramalan keluaran album ke-dua beliau yang bertajuk All Because of You di bawah label Hype Records pada 23 November 2006, di mana menampakkan beliau melangkah menjadi penyanyi-penulis-penerbit. Taufik menerbit dan menulis lapan daripada runut-runut dalam album tersebut, dan kerjasama daripada bakat muzik tempatan seperti Ahli Fiqir dan Imran Ajmain. Lagu single pertama beliau Usah Lepaskan menjuarai carta RIA89.7 untuk 11 minggu dan menjadi sejarah carta dengan menjadi lagu paling lama dalam carta setelah menghabiskan 42 minggu dalam carta, manakala single ke-dua Sesuatu Janji menjuari carta untuk 4 minggu berturut-turut. 2007 menyambung sinaran Taufik. Beliau dijemput untuk menyertai "Rise" sebuah single peringatan Ulang tahun ke-40 ASEAN di Asean Tourism Forum 2007. Disukai ramai kerana perwatakkan beliau yang merendah-diri dan kekuatan ketika di atas pentas, Taufik terus mengumpul anugerah "Personaliti Lelaki Paling Popular" di anugerah Suria TV "Pesta Perdana 2007", juga Nickelodeon's Kids Choice Wannabe Award untuk tahun yang ke-dua. Kemahsyuran dan muzik Taufik seterusnya diberi penghargaan di Anugerah Planet Muzik 07. Dalam dia terpilih sebagai Artis Singapura Paling Popular, single beliau iaitu Usah Lepaskan memenangi anugerah Most Popular Singapore Song dan Best Singapore Song. Pada tahun 2007, Taufik akhirnya memasuki pasaran Malaysia dengan pengedaran album Malasia pertama beliau iaitu Teman Istimewa. Ini juga merupakan album pertama beliau yang hanya dijual di Malaysia. Album ini diedarkan pada 5 September 2007 dan merupakan album yang ditunggu-tunggu oleh Fiknatics di seluruh Malaysia. Album itu 90% diterbitkan oleh beliau sendiri. Tiga daripada lagu-lagu dalam album ini ialah versi Melayu lagu-lagu inggeris iaitu, First, Holding On dan I Promise Forever.