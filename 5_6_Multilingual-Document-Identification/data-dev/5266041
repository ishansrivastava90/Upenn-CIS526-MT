بر اساس اعلام رسمی وزارت کشور، اعتراض گسترده دیگر نامزدها و عده زیادی از مردم ایران مواجه شده‌است. برخی صحت انتخابات را زیر سؤال می‌برند. روزنامهٔ اعتماد در خبری نوشت که وزارت کشور اقدام به توزیع چک‌های ۲۰۰ میلیون ریالی میان نماندگان مجلس کرده‌است. به نوشتهٔ این روزنامه به ضمیمهٔ چک‌ها نامه‌ای ارائه شده که علت این کمک را هزینه کردن در حوزهٔ انتخابیه برای خدمات عمومی قید شده‌است. روزنامه اعتماد نوشته‌است که نسخه‌ای از این نامه را دریافت کرده‌است. انتقاد از انحصار صداوسیما توسط محافظه‌کاران که در تمام سالهای گذشته مطرح بود، با تداوم تبلیغات همه جانبهٔ صداوسیما به نفع محمود احمدی‌نژاد توسط تمام کاندیداهای انتخاباتی مطرح گردید. صداوسیما ضمن پوشش سفرهای استانی گستردهٔ محمود احمدی‌نژاد، به گفتهٔ اصلاح طلبان اخبار مربوط به سایر کاندیدها را بصورت ناقص یا دستکاری شده پخش می‌کند. به گفتهٔ نامزدهای انتخاباتی، معاونت سیاسی صداوسیما که برنامه‌های سیاسی و اخبار را در تمام شبکه‌های تلوزیونی تنظیم و پخش می‌کند به شدت تحت تاثیر حامیان محمود احمدی‌نژاد قرار گرفته‌است. اعتراضات فراوانی از سوی نامزدهای هر دو جناح نظام به برنامه‌های صداوسیما مطرح شد و برخی از حامیان میرحسین موسوی در برابر ساختمان صداوسیما در جام جم تجمع اعتراضی برگذار کردند. به گفتهٔ برخی نامزدها صداوسیما میزان برنامه‌های تبلیغاتی نامزدها را نسبت به دور قبل که به پیروزی احمدی‌نژاد انجامید به شدت کاهش داده‌است.اغلب کاندیدها معتقدند که صداوسیما تلاش می‌کند تا با عدم ایجاد شور انتخاباتی به پیروزی محمود احمدی‌نژاد کمک کند. صداوسیما همچنین به نقض بیطرفی متهم است. رییس ستاد انتخاباتی اعلمی علت رد صلاحیت وی را مطرح کردن طرح عدم کفایت سیاسی احمدی‌نژاد در مجلس هفتم می‌داند. قاسم شعله سعدی نیز علت اصلی رد صلاحیت خود را نامه انتقادی دانست که هفت سال پیش خطاب به علی خامنه‌ای نوشته و از عملکرد وی انتقاد کرده‌است. مراسم تحلیف و تنفیذ دهمین دوره ریاست جمهوری در ایران