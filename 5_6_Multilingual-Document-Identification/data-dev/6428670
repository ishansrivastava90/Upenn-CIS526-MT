עד לאמצע שנות השמונים מוזיקת פופ עניינה פחות את יורגנסן, וכתוצאה מכך הוא נפרד מג'ורג' תוך שהוא שוקל מחדש את דרכה המוזיקלית של מיניסטרי. יורגנסן הקליט כמעט לבדו את האלבום השני מ-1986, Twitch, שגם הוא לא מכר היטב. המוזיקה הייתה אלקטרונית ורקידה, אך רחוקה ממוזיקת פופ והצליל היה נוקשה ואגרסיבי יותר מההקלטות הקודמות של מיניסטרי. לאחר יציאת Psalm 69 מצבה של הלהקה התדרדר בגלל שורה של מעצרים ובעיות שקשורות לסמים. הלהקה לא שיחררה את אלבומה הבא, Filth Pig, עד 1996. לשם הקלטת האלבום החדש, מינסטרי נפטרה מכל הסינתיסייזרים ודוגמיות-הקול והשתמשה כמעט אך ורק בגיטרות רועשות במיוחד. השירים היו לרוב במקצבים איטיים יותר מהמנגינות המהירות מאוד שנכללו בשלושת האלבומים הקודמים. Filth Pig נתמך על ידי הסינגלים והווידאו-קליפים The Fall ,Reload, גירסת כיסוי בלתי-שגרתית ללהיט ישן של בוב דילן בשם Lay Lady Lay ו-Brick Windows וכן בסיבוב-הופעות ב-1996 שתועד באלבום וב-DVD מ-2002, Sphinctour. האלבום לא התקבל בהתלהבות והיו שכינו אותו "נסיון עצל", ויורגנסן התייחס אליו מאוחר יותר כאל אחד מנסיונותיה הפחות-טובים של מיניסטרי, ונזכר באותה תקופה כמושפעת משימושו הקבוע בהרואין. בעולם המטאל היו כאלה שדווקא התלהבו מן האלבום הזה וכן מאלבומה של מינסטרי שיצא ב-2003 ושהיה דומה לו בגישתו, וטענו שללא אלמנטים "תעשייתיים" מודגשים יתר על המידה ועם דגש על עבודת גיטרות, מיניסטרי נשמעת טוב יותר. חברי מינסטרי ספגו אבידה קשה כשהגיטריסט לשעבר ויליאם טאקר התאבד ב-1999. לאחר שיורגנסן ובארקר התגברו על בעיות ההתמכרות שלהם להרואין, מיניסטרי הוציאה לבסוף את אלבומם הבא מ-1999, Dark Side of the Spoon, שאותו הם הקדישו לטאקר. באלבום זה מיניסטרי ניסתה לגוון את הצליל שלה על ידי הוספת נגיעות מלודיות יותר וסינתטיות, בדומה לצליל הישן של הצמד יורגנסן/ג'ורג', אל צליל האלקטרו-מטאל הרגיל שלהם. שם האלבום הוא בחלקו פרודיה על שמו של האלבום הקלאסי Dark Side Of The Moon של פינק פלויד, ובחלקו מכוון אל הצד ה"אפל" של כף שמחממים לשם המסת הרואין, כשהלהקה סבלה מבעיות התמכרות לסם זה באותה התקופה. האלבום לא התקבל היטב, אך לעומת זאת, השיר Bad Blood הופיע בפסקול הסרט מטריקס והיה מועמד לגראמי בשנת 2000. בארקר עזב את מיניסטרי ב-ג'ורג' וו. בוש. האלבום כונה Houses of the Molé והוא מכיל את הטקסטים הפוליטיים המפורשים ביותר שיורגנסן כתב מעולם, בסגנון הפאנקי האלקטרו-מטאלי המוכר של מיניסטרי, אך בהגשה פרועה ואלימה יותר מאי-פעם. במהלך סיבוב ההופעות של 2004 שנקרא Evil Doer Tour, יורגנסן העניק לקהל מידע שלילי על הנשיא ג'ורג' וו. בוש ועבד עם ארגונים שעודדו בני-נוער אמריקאים להצביע בבחירות הקרובות לנשיאות ארצות הברית.