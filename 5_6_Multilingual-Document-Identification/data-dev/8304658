Vahemälu on väike ja kiire mälu, mis talletab pesade koopiad. Kui kasutatakse peamiselt vahemälu, siis on mälu keskmine pöördusaeg lähemal vahemälu pöördusajale kui põhimälu omale. Kui vahemälus puudub otsitav aadress, siis suurem osa vahemäludest lisavad uue kirje, kus sees on puudunud lipik ja koopia põhimälus olevatest andmetest. Protsessorile antakse andmed uuest kirjest, nagu oleks toimunud tabamus. Möödalasud on aeglased, kuna andmeid tuleb kopeerida põhimälust. Kopeerimisel toimub viivitus, kuna põhimälu on vahemälust märksa aeglasem. Selleks, et teha ruumi uutele sissekannetele vahemälus, tuleb tihti vahemälust mõni eelnevalt sisestatud sissekanne välja tõsta. Reeglistik mida selleks kasutatakse on tuntud kui asenduspoliitika. Peamine probleem asendusega on see, et tuleb ennustada milline olemasolevatest vahemälu sissekannetest omab kõige vähem võimalust hiljem uuesti kasutusse minna. Tuleviku ennustamine on raske, eriti veel riistvaralisel vahemälul mis kasutavad lihtsaid reegleid mis on programmeeritud mikroskeemidesse. On mitmeid asenduspoliitikaid mille vahel valida aga mitte ühtegi täiuslikku. Üks populaarsemaid on LRU, mille puhul asendatakse kõige kauem kasutamata seisnud sissekanne. Kui andmed kirjutatakse vahemällu tuleb need mingil ajahetkel kirjutada ka põhimällu. Selle kirjutamise ajastust kontrollib kirjutamispoliitika. Läbivkirjutamisega vahemälude korral kirjutatakse igal vahemällusse kirjutamisel ka põhimällu. Tagasi kirjutamisega vahemälude puhul jäävad andmed vahemällu nii kauaks kuni vahemälu sissekanne välja tõugatakse. Andmeid põhimälus, mis on kopeeritud ka vahemällu, võivad muuta ka teised allikad. Sellisel puhul võib vahemälus olev koopia aeguda. Nagu eelnevalt võis ka aru saada, võivad ka vahemälu andmed uuemad olla kui põhimälu omad, mille puhul põhimälu andmed muutuvad aegunuks. Kommunikatsiooniprotokollid vahemälu korraldajad mis hoiavad andmed kooskõlalised on tuntud kui seose protokoll. Liigne assotsiatiivsus on halb. Kui on 16 kohta kuhu asenduspoliitika võib panna uue sissekande vahemälus, siis vahemälust sissekande otsimisel tuleb kontrollida läbi kõik 16 kohta. Suurema hulga kohtade kontrollimine nõuab rohkem transistore ning aega. Samas vahemälud suure assotsiatiivsuse astmega omavad paremat tabamustegurit, kuid omavad suuremat pöördusaega ning voolutarbimist. Üks eeliseid otsevastendusega vahemälul on lihtsad ja kiired sissekande asukoha leidmised. Kui virtuaalaadress on välja arvutatud, saab vahemälust juba andmeid lugeda ning protsessor võib jätkata tööd andmetega, enne kui kontrollitakse kas vahemälusse kopeeritud põhimälu aadress üldse vastab otsitud aadressile. Moodsatele protsessorkiipidele on ehitatud mitmeid koostöötavaid vahemälusid. Jäljevahemälu salvestab käsud peale nende dekodeerimist. Üks suurematest probleemidest on kompromiss vahemälu pöördusaja ja tabamusteguri vahel. Suured vahemälud on aeglased kuid omavad suurt tõenäosust, et korduvalt kasutatavid andmeid ei tõrjuta vahemälust välja. Et sellest mööda pääseda kasutavad paljud mikroprotsessorsüsteemid mitmetasemelist vahemälude süsteemi. Kasututatakse Väikeseid ja kiireid vahemälusid koos suurte ning aeglaste vahemäludega. Kuna protsessori ja põhimälu kiiruste vahe järjest kasvab, kasutatakse juba ka kolmeastmelisi vahemälusid. Näiteks 2003.a. lisas Intel Itanium II 6MB protsessorile integreeritud kolmanda taseme ühitatud vahemälu. IBM Power 4 seeriad protsessorid omavad protsessorimoodulile paigutatud 32MB kolmanda taseme vahemälusid, mida jagavad kõik samale moodulile paigutatud 4 protsessorit. Mitmetasemelised vahemälud opereerivad tavaliselt kontrollides väikseimat, 1. taseme vahemälu esimesena. Kui leitakse õige sissekanne jätkab protsessor täiskiirusel. Kui sissekannet ei leita, kontrollitakse järgmist taset, kui sissekannet vahemälust ei leita, otsitakse sissekanne põhimälust. Viimati nimetatud vahemälude eelis on see, et nad suudavad hoida endas rohkem andmeid. See eelis on suurem kui on tegemist suurte vahemäludega. Kui 1. tasemelt sissekannet ei leita ja 2. tasemelt leitakse siis vahetatakse 2. tasemelt rida mõne 1. taseme omaga. Vahetamine nõuab rohkem tööd kui üle kopeerimine mida sisaldav vahemälu teeb. Üks sisaldava vahemälu eelis on see, et kui mõni väline seade soovib eemaldada protsessorist mõne vahemälu rea, siis on vaja selleks kontrollida ainult 2. taseme vahemälu. Välistav vahemälu hierarhia nõuab ka 1. taseme kontrollimist. Suuremad arvutid omavad tihti ka vahemälu 2. taseme ning põhimälu vahel. Seda kutsutakse 3. taseme vahemäluks. See vahemälu on tihti ehitatud protsessorist eraldi kiibi peale ja võib omada suurust 2 kuni 256 MB vahel. Selle lisamine maksab väga palju ja selle vahemälu eeliseid on rohkem näha suurte andmehulkade juures, mida kohtab põhiliselt serverarvutite juures. Selle vahemälu maksumus on põhjus, miks PC protsessorid ei oma sellist vahemälu.