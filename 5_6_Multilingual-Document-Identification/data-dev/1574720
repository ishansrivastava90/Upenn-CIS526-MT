16 yaşında öğrenciyken Sarıyer ve Galatasaray'a imza attı. İsfendiyar Açıksöz'ün yerine sağ kanatta forma giymeye başladı. 5 yıl boyunca Galatasaray forması giydi. Ancak iki sene askerlik yaptığı için futboldan uzak kaldı. Askerlik yaptığı dönemde Galatasaray şampiyon oldu. Gökdel, kadroda yer alsa da hiçbir maçta forma giyemedi. 1970'de futbol hayatını bu kulüpte sonlandırdı. Gökdal, 20 Aralık 1964'te Bulgaristan ile oynanan hazırlık maçı ile ilk kez milli oldu. 1966 Dünya Kupası elemelerinde forma giydi. 1964-65 yılları arasında 5 kez A milli formayı giydi. 4 kez de Ümit Milli oldu. 1975'te Galatasaray'da önce yardımcı antrenörlük yaptı sonra da amatör takımını çalıştırmaya başladı. Grup birincisi olan Galatasaray 1. Amatör Küme'ye yükseldi. Bu başarı sonrası kulüp takımları çalıştırma kararı aldı. 1976-77'de Malatayaspor'u çalıştırmaya başladı. 77-78'de ise Konya İdmanyurdu'nu çalıştırdı. 1978-79 sezonunda Gaziantepspor'u çalıştırdı. Sezon sonu 2. Lig ikincisi olarak takımı 1. Lig'e çıkardı. Ayrıca sezon sonu "Gençlik ve Spor Bakanlığı Kupası"nın da sahibi oldular. Sonraki sezon küme düşmekten son anda kurtuldular. 1980-81 sezonu başlamadan takımdan istifa etti. 1980-81 sezonunun başlarında ikinci lig takımı Türkiye Kupası'nda sırasıyla Altay, Beşiktaş ve Fenerbahçe'yip finale çıktılar. Finalde de Boluspor'u yenen Ankaragücü kupayı kazandı. Gökdel de futbolculuğunda kazandığı kupayı bir kez daha kazanıyordu. Ayrıca 2. Ligde olup kupayı kazanan ilk ve tek takım olarak da tarihe geçti. Bu başarıdan sonra Cumhurbaşkanlığı Kupası'nı Trabzonspor'u 1-0 yenerek kazandılar. Sonraki sezon ligde 7. oldular. Türkiye Kupası'nda ise yine başarılı sonuçlar alsalar da Galatasaray'a finalde elendiler ve 2. oldular. Sonraki sezona da takımın başında başlasa da üst üste aldığı puan kayıpları sonucunda istifa etti. Sezonun geri kalanında Sarıyer ile konuşsa da son anda anlaşma sağlayamadı. Sezon ortalarında Antalyaspor'un başına geçti. Antalyaspor'u averaj ile düşmekten kurtardı. 1984'te teknik direktörlük kariyerine ara verip hem Galatasaray altyapısının hem de Türkiye Ümit Milli Futbol Takımı'nın teknik direktörü oldu. Ümit Milliler'in başında Finlandiya ve İngiltere beraberlikleri yaşadı. Türkiye Milli Futbol Takımı teknik direktörü Candan Tarhan, İngiltere'ye 8-0 yenildikleri maçtan sonra istifa edince bir süre teknik direktörlük görevini üstlendi. İlk maçı Lüksemburg'a karşı hazırlık maçı olan Gökdel, maçı 1-0 kazandı. İkinci maçı olan Arnavutluk hazırlık maçı 0-0 berabere bitti. Tek ciddi sınavını 1986 Dünya Kupası eleme maçında veren Gökdel, Romanya'ya 3-0 yenilmekten kurtulamadı. Maçtan sonra daha önceden anlaşma sağlanan Kalman Mezsöly'ye görevini devretti. Türkiye'yi çalıştırdıktan sonra tekrar kulüp futboluna dönen Gökdel, 1985-86 sezonuna 2. Lig'de Karşıyakaspor'da başladı ancak sezon ortasında görevden ayrıldı. Sezona yine eski takımı Kocaelispor'da devam etti. Sezonu 14.lükle bitirdi. 1986-87 sezonunun durağı ise Diyarbakırspor oldu. Yine devre arasında kulüp değiştiren Gökdal, eski takımlarından Antalyaspor'a geçti. Takım 19 takımlı ligde 18. olarak 2. Lig'e düştü. Buna rağmen 87-88 sezonuna Antalyaspor'da başladı ancak yine sezonu tamamlayamadı. 1988-89 sezonunun 9. haftasından itibaren Bursaspor'u çalıştırmaya başladı. Küme düşme potasındaki Bursaspor'u ilk yarıda kurtardı ve sezon sonu 9. oldu. Gökdel sonraki sezona da Bursaspor'da başladı ancak 7. maçta, Gökdel grevini bıraktı. Sezonun ikinci yarısında Samsunspor'u çalıştırdı. Samsunspor da 16. olup ligden düştü. Gökdel, yeni sezon için önce Ankaragücü'le sonra da Zeytinburnuspor ile konuştu. 1990-91 sezonunun ikinci yarısı Kartalspor'u çalıştırdı. 1991-92 sezonunun son maçlarında 4 maç için Gaziantepspor'a geçti. Bu 4 maçın biri Türk liginin en gollü maçı olan 8-4 Fenerbahçe'ye yenildikleri maç oldu. 92-93'ün de ilk yarısının sonuna dek görevini sürdürdü. Devamnıda ise takımda koordinatörlük görevine getirildi. Kısa bir süre tekrardan Kartalspor'a döndü ve teknik direktörlük kariyerini burada noktaladı. Teknik direktörlük hayatının sonrası Türkiye Futbol Federasyonu'nda da görev aldı. Galatasaray'la da bağlarını koparmayan Gökdel, Abdul Kader Keita'nın imza töreninde bulunup, futbolcuya 11 numaralı formayı teslim etti.