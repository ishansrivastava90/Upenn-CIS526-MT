Cel care va deveni episcopul greco-catolic Vasile Erdeli-Ardeleanu s-a născut în oraşul Macău, din comitatul Cenadului, azi în Budureasa. Ştim că şi-a făcut studiile secundare la Timişoara şi apoi la Oradea, ca elev al Seminarului Tinerimii Române Unite, pe care le-a încheiat în anul 1815. În perioada 1815 – 1816, a studiat un an la Academia de Drepturi de la Oradea, iar apoi, în perioada 1816 – 1817,  anul I de teologie, la Seminarul latin tot de la Oradea. Anul al doilea de teologie l-a făcut la Budapesta, iar, începând cu toamna anului 1818, şi-a continuat studiile teologice, anii al III-lea şi al IV-lea, la Viena, pe care le-a încheiat în anul 1820. De la Viena s-a întors acasă. La Bisericii Române Unite cu Roma de către episcopul Ioan Lemeni de la Blaj.   Chiar şi înainte de a fi hirotonit episcop, începând din anul 1832, până în anul 1848, Vasile Erdeli-Ardeleanu a făcut multe vizitaţii canonice în Banat şi a reuşit să mărească numărul parohiilor de la 2 la 22. La Carei, Satu Mare, a înfiinţat un vicariat. În dioceza pe care o conducea, a clădit şi reparat 50 de biserici. A recomandat preoţilor şi credincioşilor să se aboneze la „Gazeta de Transilvania” care apărea la Braşov. A introdus limba română ca limbă de predare, începând cu 4 martie 1849, în locul limbii latine, la gimnaziul de băieţi din Beiuş, ridicat în rang de liceu cu 8 clase. L-a numit pe canonicul Iosif Pop Sălăjanul inspector şcolar diecezan. A ridicat şcolile normale de la Oradea şi de la Beiuş la 4 clase. Vasile Erdeli-Ardeleanu, ca şi Imperiului Habsburgic. În toiul luptelor dintre trupele de intervenţie ţariste cu revoluţionarii maghiari conduşi de Lajos Kossuth, l-a găzduit, în mod călduros, pe generalul ţarist Erivan Paskievici, la Beiuş. În anul 1849, i-a fost prezentat de acesta împăratului, care l-a decorat şi făcut baron, ca şi pe Andrei Şaguna, de altfel, şi pentru aceleaşi motive. În ianuarie 1850, într-o petiţie adresată împăratului, l-a rugat pe acesta să transforme Principatul Ardealului în „Ţara Românilor”, iar împăratul să primească titlul de „Mare Principe al Românilor”. În timpul păstorirei sale, Episcopia greco-catolică de Oradea, a trecut de sub jurisdicţia Arhiepiscopiei de Mitropoliei Române Unite de Alba Iulia şi Făgăraş. Episcopul Vasile Erdeli-Ardeleanu a murit la vârsta de 68 de ani, la Oradea, la data de 17 martie 1862. A fost înmormântat în Catedrala Sfântul Nicolae din Oradea.