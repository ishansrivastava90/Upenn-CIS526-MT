ბოლო დროს გაფართოება  Flagged Revisions მრავალ ენობრივ პროექტში ჩართვასთან დაკავშირებით, გაჩნდა მოსაზრება ამ სისტემის ჩართვასთან დაკავშირებით ქართულ ვიკიპედიაში. ამ სისტემის მეშვეობით ჩვენ შევძლებთ სტატიების პატრულისა და „გადამოწმების“ მექანიზმების ჩართვას.राज्य प्रशासन भी इस मेले को विशेष महत्व देता है। स्थानीय प्रशासन इस मेले की व्यवस्था करता है एवं कला संस्कृति तथा पर्यटन विभाग इस अवसर पर सांस्कृतिक कार्यक्रमों का आयाजन करते हैं।Dünya şöhrətli Rəşid Behbudovun ifasında bəstəkar Rauf Hacıyevin "Azərbaycanım" mahnısı hər dəfə səslənəndə xəyallarda ölkəmizin al-əlvan təbiət mənzərələri - uca dağlar, sıldırım qayalar, gur şəlalələr, üfüqə doğru uzanan bərəkətli düzlər, bəhrəli çöllər, möhtəşəm sənaye müəssisələri, neft buruqları canlanır. Sevgidən süzülüb gələn, ürəkləri oxşayan, xalqımızın vətənpərvərlik simvoluna çevrilmiş həmin nəğmənin sözləri şair Ənvər Əlibəylinindir. O, doğma el-obamızı minbir həvəslə tərənnüm etmiş, insan qəlbinin dərinliklərinə varıb incə duyğuları, zərif hissləri aşkar edən, onları mənalandırıb poetik təsvirlərə çevirməyi məharətlə bacaran əsil söz sərrafı idi. Ənvər Əlibəyli kim idi? Şair, tərcüməçi, ictimai xadim, mehriban ailə başçısı, sədaqətli dost, azərbaycanlı olmağından daim qürur duyan insan! O, 1916-cı il aprel ayının 1-də Bakıda dünyaya göz açmışdır. Əvvəl Tibb Texnikumunda, sonra ADU-nun fəhlə fakültəsində, APİ-nin ədəbiyyat fakültəsində təhsil almışdır. 1938-ci ildən İkinci Dünya müharibəsi başlayana qədər Azərbaycan radiosunda çalışmışdır. Tiflisdə Topçular Hərbi məktəbini bitirib, leytenant rütbəsi ilə könüllü olaraq ön cəbhəyə getmişdir. Şimali Qafqazda, Terek çayı və Azov dənizi sahillərində, Ukrayna torpağında, Tissa ətrafında ağır döyüşlərin iştirakçısı olmuş, Taqanroqun, Kiyevin faşistlərdən azad edilməsində fədakarlıq göstərmişdir. 416-cı diviziyanın tərkibində düşmənə qarşı əzmlə, qətiyyətlə vuruşmuş, baş leytenant rütbəsi almış, dəfələrlə yaralanmış, orden və medallarla təltif edilmişdir. Ə.Əlibəyli 1944-ci ildə ağır yaralandıqdan sonra Bakıya qayıtmış, yaradıcılıqla məşğul olmuşdur. Bir müddət "Vətən uğrunda" jurnalında məsul katib, sonra Azərbaycan KP MK-da təlimatçı, "Təbliğat" jurnalının, "Ədəbiyyat" qəzetinin redaktoru, "İnqilab və mədəniyyət" jurnalında şöbə müdiri, nəhayət, Azərbaycan Radio və Televiziya Verilişləri Komitəsinin sədri vəzifəsində işləmişdir. "Qaranquş", "Sənin adınla", "Mingəçevir şeirləri", "Dalğalar arasında", "İlk məhəbbət", "Elə xoşbəxtəm ki!", "Dostluq körpüsü", "Nəğmələr", "Bir kitab şeir", "Ürəyimdəsən" və başqa kitabları işıq üzü görmüşdür. Ə.Əlibəyli lirik ovqatlı, bənzərsiz idarəçilik qabiliyyətinə malik insan olub. O, nümunəvi ailə başçısı kimi də tanınmışdı.