Calificarea este o instituţie de normelor conflictuale. Finalitatea operaţiunii de calificare constă în stabilirea sensului noţiunilor unei norme juridice şi încadrarea acesteia într-o anumită categorie. Calificarea pe care o dă instanţa influenţează în mod direct legea aplicabilă raportului juridic. Normele juridice ale unui sistem de drept fac parte din anumite categorii, iar la rândul lor normele conflictuale sunt corespunzătoare unor categorii de raporturi pentru care se stabileşte legea aplicabilă. Normele conflictuale se pot referi la capacitate, forma actelor juridice, condiţii de fond, efectele contractului, bunuri, succesiune, procedură. Sensul acestor noţiuni poate diferi de la la un sistem de drept la altul.  Astfel, autorizaţia necesară pentru încheierea unui act juridic poate fi considerată o condiţie de formă a actelor sau o condiţie de capacitate? Locul încheierii unui contract între persoane absente poate fi unde s-a emis acceptarea sau locul unde ofertantul primeşte acceptarea? Calificarea normelor juridice se face după legea naţională a instanţei. O astfel de soluţie a fost adoptată şi în legislaţia română. Conform art. 3 din legea de drept internaţional privat atunci când determinarea legii aplicabile depinde de calificarea ce urmează să fie dată unei instituţii de drept sau unui raport juridic se ia în considerare calificarea juridică stabilită de legea română. Exista opinii care susţin că normele juridice trebuie să se califice după sistemul de drept din care fac parte, adică după lex causae - legea străină competentă cu privire la un raport juridic sau unul din elementele sale. Calificarea poate fi primară sau secundară. Deşi reprezintă o problemă de interpretare a normelor de dreptul roman asigurau o oarecare uniformitate.  Mai târziu, după formarea statelor naţionale principala preocupare a D.I.P. a fost rezolvarea conflictelor între legile naţionale. S-a observat o diversitate de soluţii pronunţate în diferite ţări ceea ce a dus la recunoaşterea calificării ca instituţie. Dificultăţile determinate de conflictele de calificare au fost atenuate în ultimele decenii, ca urmare a adoptării de reglementări care să permită stabilitatea soluţiilor. De exemplu, convenţia europeană de arbitraj comercial internaţional, încheiată la Geneva la 21 aprilie 1961 arată ceea ce se înţelege prin arbitraj, convenţia de arbitraj, sediu. O astfel de reglementare asigură eficienţa prevederilor din convenţiile internaţionale şi previne conflictele de calificări. Ioan Macovei, Drept internaţional privat, ediţia a II-a, editura Ars Longa, Iaşi 2001