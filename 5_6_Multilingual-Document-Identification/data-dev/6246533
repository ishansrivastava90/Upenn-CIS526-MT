جینی اولین بار در هری پاتر و سنگ جادو معرفی شد. او در هری پاتر و سنگ جادو فقط دو بار حضور داشت. هنگامی که هری و چهار برادرش به هاگوارتز می‌رفتند او به مادرش التماس می‌کرد تا او نیز به مدرسه برود. در آخر کتاب او خیلی هیجان‌زده است تا زمانی که هری از مدرسه برمی گردد یک نگاه گذرا به او بیندازد. هری پاتر و تالار اسرار کتاب‌های سوم و چهارم جینی در هری پاتر و زندانی آزکابان و هری پاتر و جام آتش درگیری کمتری داشت. او فقط سه بار در این دو کتاب بر روی هری تاثیر متقابل داشت. در هری پاتر و جام آتش جینی می‌خواست با نویل لانگ باتم به جشن کریسمس برود که رون به او گفت با هری برود. هری پاتر و محفل ققنوس در هری پاتر و محفل ققنوس، جینی یک شخصیت مهم تری شد. در این کتاب، او نشان داد که یک مهارت ویژه در کوییدیچ دارد، که قبلا خواننده از آن اطلاع نداشت. هرمیون آشکار کرد که وقتی جینی کمتر از شش سال داشت و برادرانش به او اجازه بازی نمی‌دادند، او پنهانی در انبار جاروها با جاروهای برادرانش تمرین می‌کرد. وقتی دولورس آمبریج هری را از بازی در کوییدیچ محروم کرد، جینی به جای او جستجوگر شد ولی به خوبی او نبود. او با گرفتن گوی زرین در دو بازی مهم ثابت کرد که جانشین خوبی است. او بعدا فهمید که تعقیب کننده بودن برای او مناسب تر است.جینی همچنین عضو ارتش دامبلدور شد و با هری برای نجات جان سیریوس، به وزارت سحر و جادو رفت. هری پاتر و شاهزاده دورگه در هری پاتر و شاهزاده دورگه خوانندگان خیلی زود متوجه می‌شوند که جینی به خاطر خوبی‌هایش خیلی محبوب است. جینی در تیم گریفیندور به عنوان یک تعقیب کننده حضور داشت در نتیجه اوقات بیشتری را با هری سپری می‌کرد و سرانجام آن دو با یکدیگر دوست شدند و روابط عاشقی و عاطفی شدید با هم برقرار می کنند. جینی در کنار چهار عضو دیگر ارتش دامبلدور که سال قبل به همراه هری به وزارت سحر و جادو رفته بودند، سعی می‌کرد تا زمانی که هری و دامبلدور خارج از مدرسه هستند از هاگوارتز محافظت کند. آن‌ها در کنار اعضای محفل ققنوس با مرگ‌خوارانی که به کمک دراکو مالفوی وارد مدرسه شده بودند جنگیدند و جینی بدون هیچ آسیبی نجات پیدا کرد. بعد از مرگ دامبلدور، هری تصمیم گرفت تا به روابطش با جینی خاتمه دهد، زیرا ممکن بود او در خطر بیفتد. هری پاتر و یادگاران مرگ در این کتاب، جینی اولین بار وقتی ظاهر شد که هری قبل از تولدش به خانه ویزلی‌ها رفته بود. زمانی که هری، رون و هرمیون به دنبال جان‌پیچ‌ها بودند، جینی به هاگوارتز رفت. او در هاگوارتز با نویل و لونا لاوگود به هدایت ارتش دامبلدور پرداخت و از رفتن به سفرهای هاگزمید محروم بود. جینی در نقشه دزدیدن شمشیر گریفیندور از اسنیپ، کسی که فکر می‌کرد با ولدمورت همکاری می‌کند، نیز سهیم بود. در تعطیلات عید پاک وقتی که خانواده ویزلی در خطر بود او به همراه خانواده اش پنهان می‌شود و به هاگوارتز برنمی گردد. او همچنین با بقیه به جنگ با ولدمورت پرداخت و برادرش، فرد را از دست داد. ۱۹ سال بعد ۱۹ سال بعد او با هری ازدواج کرده و صاحب دو پسر به نام‌های جیمز سیریوس و آلبوس سیوروس و یک دختر به نام لی لی لونا می‌شود. او ابتدا در تیم کوییدیچ هارپی هالی هد شروع به بازی می کند امّا بعد تصمیم می گیرد شغلی را انتخاب کند که بتواند بیشتر همراه خانواده اش باشد بنابراین خبرنگار ستون کوییدیچ روزنامهٔ پیام امروز می شود.