Walter "Walt" Andrew Lloyd on fiktiivinen hahmo televisiosarjassa Lost. Häntä näyttelee Malcolm David Kelley. Walt Lloyd on Michael Dawsonin 10-vuotias poika, joka syntyi 24.8.1994. Hänen äitinsä oli Susan Lloyd, joka erosi hänen isästään Michaelista Waltin ollessa vielä vauva, ja äiti muutti Waltin kanssa Amsterdamiin. Kaksi viikkoa ennen Waltin kaksivuotissyntymäpäivää, Susan kertoi aikovansa mennä naimisiin pomonsa Brian Porterin kanssa, ja että he aikovat muuttaa Italiaan Roomaan loppukuusta. Michael aloittaa huoltajuuskiistan Waltin omistuksesta, mutta joutuu lopulta luovuttamaan Waltin Susanille pysyvästi. Kahdeksan vuotta myöhemmin Susan kuolee Australiassa verenmyrkytykseen. Brian pyytää Michaelia ottamaan Waltin huoltajuuden ja antaa tälle lentolipun Sydneyhin ja takaisin sekä rahaa matkakuluihin. Brian paljastaa, ettei halua olla Waltin adoptioisä ja Waltin pelottavan häntä. Kun Michael saapuu Australiaan kohtaamaan Waltin, hän soittaa äidilleen ja pyytä tätä huolehtimaan Waltista. Michaelin äiti kieltäytyy kuitenkin kasvattamasta Waltia. Michael huomaa Waltin seisoneen hänen vieressään puhelun aikana. Onnettomuuden jälkeen Selviydyttyään lentoturmasta Walt jää eri ihmisten hoivaan Michaelin yrittäessä auttaa selviytyneitä. Waltia alkaa kiehtoa Locken metsästystaipumukset ja hän yrittää hiipiä pois Johnin mukaan, mutta tuloksetta. Seuraavana päivänä Walt karkaa Boonen ja Locken kanssa ja esittää luonnonlahjakkuutena veitsenheittoa. Michael huomaa tapauksen raivostuen ja vie Waltin pois kieltäen Boonea ja Lockea näkemästä häntä. Walt karkaa Vincentin kanssa leiristä ja suuntaa viidakkoon, jossa kohtaa jääkarhun. Michael ja Locke pelastavat hänet. Michael alkaa rakentaa lauttaa jonka Walt kuitenkin polttaa. Seuraavana päivänä Walt tunnustaa Michaelille polttaneensa lautan, koska ei halua lähteä saarelta, mutta päättää kuitenkin lähteä. Ennen lähtöään Walt antaa Vincentin Shannonille hoidettavaksi. Illalla lautalla matkaavat Walt, Michael, Jin ja Sawyer kohtaavat ensimmäistä kertaa Toiset, jotka kidnappaavat Waltin ja räjäyttävät lautan. Walt jää Toisten luo, mutta ilmestyy satunnaisesti Shannonille. Lyhytjaksossa huone 23 paljastuu, että Walt aiheuttaa suuremman uhan Toisille kuin he odottivat, hänen tehtyään jotain mikä pelästytti heidät, eivätkä uskalla mennä katsomaan häntä huoneeseen 23. Ben syyttää Waltia hälytysäänistä ja Juliet näyttää Benille maassa olevia kuolleita lintuja. Kun Michael yhtenä päivänä vartioi näppäintä, tietokoneen ruudulle ilmestyy viesti. Michael epäilee viestin lähettäjää Waltiksi ja lähtee etsimään häntä aseen kanssa. Michael joutuu Toisten vangiksi, ja hänet viedään Toisten valekylään, missä hän kohtaa Waltin. Walt kertoo Michaelille että hänestä otettiin verinäytteitä ja heidän tehneen kokeita hänellä. Walt viedään pois, mutta hän ehtii halata Michaelia. Myöhemmin Michael palaa Jackin, Katen, Sawyerin ja Hurleyn kanssa laiturille, missä Walt odottaa veneessä. Michael ja Walt päästetään pois saarelta Toisten veneessä. Saaren jälkeen Lähdettyään saarelta Walt ilmestyy Johnille ja sanoo hänellä olevan tehtävä tekemättä. Kun Walt sai tietää Michaelin ammuttua Ana Lucian ja Libbyn, Walt katkaisi välit isäänsä ja muutti mummonsa luo asumaan. Myöhemmin Walt vierailee Hurleyn luona mielisairaalassa ja kertoo Jeremy Benthamin alias John Locken vierailleen hänen luonaan. John ei kuitenkaan pyytänyt Waltia palaamaan saarelle, koska ajatteli tämän kärsineen jo tarpeeksi.