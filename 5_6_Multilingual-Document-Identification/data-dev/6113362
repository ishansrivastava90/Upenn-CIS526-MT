Строителството  прекъсва за кратко през 1877-78 г. и на 7 октомври 1883 г. в него се състои бал по повод инаугурацията на Карол І. В 1893 г. в замъка Пелеш се ражда престолонаследника Карол II.   През 1947 г. след принудителната абдикация на румънския крал Михай I комунистическото правителство конфискува цялата кралска собственост, включително и замъка Пелеш. Известно време замъкът е отворен за туристи, а през 1953 г. е обявен за музей. В последните години на комунистическо управление, между 1975–1990 г., Николае Чаушеску забранява замъка и прилежащата му територия за посещения. В наши дни замъкът Пелеш приема ежегодно почти половин милион посетители. Замъкът е отворен за посещения от 9,00 до 17,00 часа от сряда до неделя вкл. През м. ноември замъкът е затворен. От 168 помещения за посещение са отворени 35. Замъкът имат разгъната застроена площ от 3200 кв.метра и 168 стаи. Притежава една от най-добрите колекции от произведения на изкуството във Източна и Централна Европа, включваща скулптури, живопис, мебели, оръжия и доспехи, златни и сребърни изделия, изделия от слонова кост, фарфор, книги, гобелени и книги. Колекцията от  оръжия и доспехи наброява повече от 4000 предмета. Килимите са изтъкани от най-добрите майстори на Бухара, Мосул, Ъспарта и Измир. Най-впечатляващи са рисуваните витражи, изработени в Швейцария. Пред главния вход е поставена статуя на крал Карол I, дело на италианския скулптор Рафаело Романели, който е автори и на останалите мраморни статуи, разположени на седем тераси, окръжаващи замъка и изпълнени също в стил „неоренесанс“. Градините и терасите са украсени с фонтани, стълби, лъвове и други декоративни елементи.