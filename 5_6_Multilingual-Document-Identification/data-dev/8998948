Berbatov on valitud 5 korda Bulgaaria aasta jalgpalluriks. Ainult Hristo Stoičkov on samuti 5 korda Bulgaaria aasta jalgpalluriks valitud. Blagoev mängis poisina oma isa endises klubis Blagoevgradi Pirinis. 17-aastaselt 1998 ühines ta Sofia CSKA-ga. Klubi põhikoosseisus mängis ta 18-aastaselt 1998. aasta lõpul. Järgmisel hooajal sai ta Bulgaarias juba kuulsaks, kui lõi Bulgaaria kõrgliigas 27 mänguga 14 väravat ja võitis koos klubiga Bulgaaria karika. Berbatov läks Tottenham Hotspuri 1. juulil 2006 16 miljoni euro suuruse üleminekutasu eest. Sellega sai Berbatov Bulgaaria kõigi aegade kalleimaks jalgpalluriks. Juba oma esimeses mängus Tottenhami eest, Birmingham City vastu lõi Berbatov kaheminutilise vahega kaks väravat. See oli küll hooajaeelne sõprusmäng, kuid ka kohe meistrivõistluste avamängus skooris Berbatov Sheffield Unitedi vastu 2 minutit pärast platsile saabumist. 2006. aasta UEFA karikavõistlustel lõi Berbatov 4 mängus 5 väravat. Kohtumistes Istanbuli Besiktasi ja Club Brügge vastu tunnistati ta mängu parimaks jalgpalluriks. Siiski kaotas Tottenham veerandfinaalis FC Sevillale, kes võitis ka UEFA karika. Pärast pikki läbirääkimisi ostis 1. septembril 2008 30.75 miljoni naela eest. Lepinguga lepiti kokku ka asjaolu, et Fraizer Campbell läheb United'ist hooaja lõpuni laenule Tottenhami. Berbatov sõlmis 4-aastase lepingu ning ta kannab seal särki nr 9, mida ennem oli kandnud Louis Saha. Berbatov tegi oma debüüdi United'i eest Liverpooli vastu ning andis 30. septembril 3-0 võidus Aalborg BK vastu Meistrite Liiga alagrupis. Oma esimese liigavärava lõi ta West Bromwich Albion'i vastu, mille United võitis 4-0. 17. jaanuaril 2009 lõi ta 90. minutil 1-0 värava Boltoni vastu, mis viis United'i tabeli etteotsa, kuhu jäädi hooaja lõpuni. 25. aprillil lõi Berbatov viimase värava 5-2 võidus oma eelmise klubi Tottenham'i vastu, mille käigus suutis United tulla 0-2 kaotusseisust välja. Manchester United võitis Premier League'i 16. mail 0-0 viigiga Arsenali vastu, mis andis Berbatovile oma esimese liigakarika ning tegi temast esimese bulgaarlase, kes on selle tiitli võitnud. Samal hooajal tegi Berbatov 10 väravasöötu Premier League'is ning lõi kõikidel võistlustel kokku 14 väravat, millest 9 olid liigas. Berbatov lõi oma esimese värava 2009-10 hooajal Wigani vastu, mille United võitis 5-0. 3. oktoobril lõi ta suurepärase käärlöögi Sunderlandi vastu väravasse ning mäng lõppes 2-2 viigiga. Ta lõi taaskord värava 31. oktoobril Blackburn Roversi vastu, mis võideti 2-0, kuid sai samas mängus vigastada ning jäi väljakult eemale rohkem kui kuuks ajaks. Ta skooris pärast kaht kuud uuesti Hull City vastu 27. detsembril 2009. Dimitar lõi oma 9. värava liigas 3-1 kaotuses Evertonile. See värav tähendas ühtlasi seda, et ta oli löönud 5 väravat oma viiest mängust, mille ta oli alustanud põhikoosseisust. Tema 10. värav tuli Fulhami vastu ning samas mängus andis ta ka Wayne Rooneyle väravasöödu. 27. märtsil 2010 lõi ta kaks väravat 4-0 võidus Boltoni vastu. Berbatov tegi oma koondisedebüüdi Bulgaaria eest 17. novembril 1999 sõpruskohtumises Kreeka vastu. 12. veebruaril 2000 lõi ta oma esimese värava sõpruskohtumises Tšiili vastu. 14. oktoobril 2009 lõi ta oma esimese kübaratriki 6-2 võidus 2010. aasta jalgpalli maailmameistrivõistluse kvalifikatsioonimängus Gruusia vastu. 18. novembril 2009 lõi ta kaks väravat Malta vastu, mille Bulgaaria võitis 4-1 ning temast sai enim väravaid löönud bulgaarlane. Berbatov on ka oma koondise kapten alates 2007. aastast. Berbatov on öelnud, et õppis inglise keele selgeks vaadates "Ristiisa" filme. Väljaspool jalgpalli on tema hobideks ka joonistamine ja korvpall. Berbatov on oma kodumaal ka lasteheategevuse sponsor ning toetab viite hooldekodu. Ta plaanib ka avada jalgapllikooli oma kodulinnas. 15. oktoobril 2009 sündis Berbatovile tütar Dea.