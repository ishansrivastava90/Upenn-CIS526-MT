თავის დროზე, დევიდ ბოუიმ არაერთი ალბომი და სინგლი გამოუშვა, მაგრამ პირველად მუსიკის მოყვარულთა ინტერესი დაიმსახურა ჰიტ აღლუმში მე-5 ადგილი დაიკავა. სამწლიანი ექსპერიმენტების შემდეგ, იგი კვლავ გამოჩნდა 1972 წელს - ანდროგინული არსება, სახელით ზიგი სთარდასტი. მოგვიანებით, მან ხმისჩამწერ ლეიბლს და ამერიკელ მსმენელს იმედი გაუცრუა, როდესაც გამოუშვა მინიმალისტური ალბომი, სახელწოდებით ”Low”. აქ შედგა ბოუის და ბრაიან ინოს პირველი თანამშრომლობა. 1970-იანი წლების ბოლოს პერიოდული კომერციული წარმატებების შემდეგ, 1980 წელს ბოუიმ ბრიტანეთის ჰიტ აღლუმები დაიპყრო სიმღერით ”Ashes to Ashes”. მომდევნო წელს ბოუის და ჯგუფ ”ქუინის” ტანდემი სიმღერით ”Under Pressure” ბრიტანეთის ჰიტ აღლუმების სათავეში მოექცა. კიდევ უფრო დიდი წარმატება ხვდა წილად 1983 წელს, როცა ალბომიდან "Let's Dance" ერთდროულად სამი სინგლი იქცა ჰიტად. თავისი კარიერის მანძილზე, დევიდ ბოუის გაყიდული აქვს 136 მილიონი ალბომი და ბრიტანეთის პოპ მუსიკის ისტორიაში 10 ყველაზე კარგად გაყიდვად მუსიკოსებს შორის იკავებს საპატიო ადგილს. 2004 წელს ჟურნალმა ”როლინგ სტოუნმა” ყველა დროის 100 საუკეთესო ხელოვანს შორის მას 39-ე ადგილი მიაკუთვნა. როდესაც დევიდი 15 წლის იყო, მისი მეგობარი, ჯორჯ ანდერვუდი, რომელიც თითზე ბეჭედს ატარებდა, ეჩხუბა დევიდს გოგონას გამო და თვალში ხელში გაარტყა. დევიდი მოწყდა სკოლას რვა თვით, ექიმები კი ცდილობდნენ მისი თვალის აღდგენას. ექიმებმა ვერ შესძლეს თვალის სრულყოფილად აღდგენა. დღეისათვის ბოუის უჭირს ამ თვალით ხედვა და, მისივე თქმით, ყველაფერს ნახევრადყავისფერ ტონებში ხედავს. ამასთან, თვალს თითქოს სხვა ფერი აქვს, მაგრამ სინამდვილეში იგი მაინც ცისფერია - ეს ილუზია მხოლოდ იმიტომ ჩნდება, რომ იგი ოდნავ დაზიანებულია. საგულისხმოა, რომ ანდერვუდმა დაამზადა დევიდის პირველი ალბომების ყდები და დარჩა მის მეგობრად. მისი პირველი სოლო-ალბომი, David Bowie გამოიცა 1967 წელს, ლეიბლის Deram. ეს იყო პოპ მუსიკის, ფსიქოდელიური როკისა და მიუზიკ ჰოლის ნიჭიერი სინთეზი. ამავე პერიოდში მან გამოსცა სასაცილო სინგლი "The Laughing Gnome", რომელზეც მისი ვოკალი გატარებული იყო წრიპინის ეფექტში. წარუმატებლობამ გააოცა დევიდი და შემდეგი 2 წლის განმავლობაში სტუდიური სიჩუმე ჩამოვარდა. წარმატება დევიდს ეწვია 1969 წლის სინგლთან "Space Oddity''.