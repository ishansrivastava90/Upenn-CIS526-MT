Sanje so namišljeno doživetje sesalcev in pri nekaterih vrstah ptičev. Posameznik po navadi ne more izvajati kontrole nad sanjami. Izjema tukaj je lucidno sanjanje, v katerih posameznik spozna da sanja in lahko do neke mere kontrolira sanjsko okolje. Posamezniki lahko občutijo močne občutke med sanjanjem. Sanje, ki povzročijo občutek strahu ali nelagodja, imenujemo nočna mora. Človek se je že od nekdaj zanimal za sanje. O njih je bila osnovana celo znanost, ki pa se je sčasoma izgubila. A vseeno zanimanje za sanje ni nikoli prenehalo. V sanjah smo dejavni opazovalci slik. Čeprav od rojstva slepi ljudje v sanjah sne vidijo, pa med spanjem vseeno živijo v fantazijskem svetu, tako kot vsi drugi. Že od nekdaj velja prepričanje, da sanje napovedujejo prihodnost in vsebujejo simbole. V obdobju REM, ki traja 5–30 min, se naše oči sunkovito premikajo, hkrati pa se nam tudi krčijo prsti na nogah in rokah ter obrazne mišice. Čeprav je celotno telo omrtvičeno, pri moških nabrekne penis, pri ženskah pa se poveča nožnični izcedek. Potrebujemo obe vrsti spanja, spanje REM in tistega brez njega. Naše duševno stanje poteka vso noč. Sanje so zelo pogoste na začetku noči, ko zgolj dremamo. Nočne more oz. najbolj žive sanje nastopajo v REM fazi. Spanje REM je najbolj izrazito pri dojenčkih, ko otroci še nimajo posebnih spominov in znanja za nastanek sanj. Ljudje imamo različne potrebe po spanju. Dojenčki večinoma prespijo 14 do 16 ur dnevno, odrasli pa nekje 7 do 8 ur. Mladi odrasli ljudje običajno nimajo težav s spanjem, kar pa za starejše ne moremo trditi. Raziskave so pokazale, da pri starosti 50 let kar 25% žensk in 15% moških ni zadovoljnih s kakovostjo svojega spanja. Njihov počitek mnogo lažje zmotijo hrup ali pijače s kofeinom. Ne gre zanemariti tudi skrbi in potrtosti, ki motijo spanje pri vsaki starosti. Ljudje že od nekdaj jemljejo omamne snovi, vključno z alkoholom, da bi bolje spali, vendar pa je prevelika odvisnost od njih lahko nevarna – priporočena je le občasna uporaba. Stara legenda pravi, da je Iktomi, veliki učitelj modrosti, nekoč v davni preteklosti pletel mrežo. Med delom se je v neki viziji prikazal staremu vraču iz plemena Lakota in ga ogovoril v svetem jeziku. Pripovedoval je v številnih kozmičnih energijah, ki nas spremljajo v krogu življenja in delujejo v vseh življenjskih obdobjih. Mnoge sile so dobre, mnoge slabe. Ko smo budni, vplivajo na naše naravnanosti, v stanju sna, ko je naš duh odprt in občutljiv, pa lebdijo nad nami in tkejo sanje. Če prisluhnemo dobrim in se po njih ravnamo, nas usmerjajo na pravo pot. Ko je Iktomi mrežo dokončal, jo je dal staremu vraču, ta pa jo je skupaj z zgodbo prenesel svojim ljudem. Popolni krog je imel v sredini luknjo. Dobro se ujame v mrežo, zlo se v luknji uniči in ni več del našega življenja. Lovilec sanj je ročno izdelan predmet, ki temelji na obroču iz vrbovih šib, v katerega je vpletena mreža, okrašena s perjem, zvončki, biseri, barvnimi perlami in drugimi okrasnimi predmeti. Velja za enega najstarejših simbolov spominjanja in obdelave sanj, ki se uporablja za zadrževanje pozitivnih energij. Obesi se ob oknu v spalnici, kot talisman pa v avtomobilu ali na hišnem pragu. Mnogi verjamejo, da se v mrežo ujamejo številne sanje, od katerih si zapomnimo samo najlepše, neprijetne in moreče pa se izgubijo ob prvi jutranji svetlobi. Drugi verjamejo, da se v njej ustavijo vse dobre ideje, cilji in želje, da v njej lebdijo vsi prijetni spomini, izkušnje in znanje, ki po perescih počasi spolzijo naravnost do osebe, ki sanja.