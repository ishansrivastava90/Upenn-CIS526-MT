Misty e Colleen stanno istruendo il nuovo segretario Otis Johnson, cercando anche di fargli capire i rischi che potrebbe correre lavorando per loro. Appena Otis rimane solo, infatti, si presenta all'ufficio della Nightwing Restoration Orka che minacciosamente chiede delle due donne. Nel frattempo in un bar, 8-Ball, Humbug e Turbine stanno aspettando Freezer Burne un ricettatore a cui vorrebbero vendere i gioielli rubati a Ricadonna. Poco dopo, quando 8-Ball si reca in ospedale a trovare la nonna malata, viene catturato da Misty e Colleen, che lo stavano aspettando. All'improvviso una granata a razzo colpisce la macchina su cui i tre si trovano. Misty e Colleen riescono a saltare fuori dall'auto mentre 8-Ball rimane ucciso nell'esplosione. Nella Rascal Tavern al Kangaroo, Porcospino, Jester e infine Dottor Bong, dal quale scoprono che Humbug, 8-Ball, Turbine e Freezer Burn avevano rubato dei gioielli a Ricadonna. Decidono di recarsi dall'editrice per scoprire il mistero dietro alle morti di Freezer Burn e 8-Ball. Alla Nightwing Restoration Orka sta ancora interrogando Otis e prendendolo a pugni. Otis rivela di essere stato coinvolto in una esplosione chimica mentre lavorava per la A.I.M. in conseguenza alla quale è diventato indistruttibile e insensibile al dolore. Orka, ormai stanco e indebolito per essere rimasto troppo a lungo fuori dall'acqua, si acquieta e afferma di volersi rivolgere a Misty e Colleen per far uscire in libertà vigilata un amico. Misty e Colleen si recano nel frattempo all'ufficio di Ricadonna per interrogarla sul furto e sulla morte di 8-Ball e Freezer Burn. Ricadonna nega qualsiasi collegamento con l'uccisione dei due criminali. Colleen e Misty, rientrate in ufficio, scoprono da Orka che Ricadonna ha ordinato di uccidere i quattro che l'hanno derubata per recuperare un misterioso oggetto di grande valore che dovrà essere messo all'asta nel fine settimana. Humbug decide di rifugiarsi a casa di Misty e di consegnarle il bottino. Misty trova un chip e lo inserisce nel suo braccio bionico, dove è presente anche un computer collegato ai recettori cerebrali. Vede così che il chip contiene un virus informatico fiscale detto disintegratore fiscale. In quel momento irrompe Ricadonna, nascosta da una maschera. Le due donne combattono ma Ricadonna riesce a staccare il braccio artificiale di Misty grazie alla sua spada di adamantio. Humbug fa arrivare uno stormo di insetti che circondano Ricadonna e la donna è costretta a fuggire, portandosi via anche il braccio bionico. Misty viene ricoverata in ospedale dove le impiantano un nuovo arto, più robusto e più leggero del precedente. Colleen, insieme ad Humbug, scopre che l'asta si terrà in garage sotterraneo fra la 43esima e Broadway. La ragazza riconsegna Humbug alla giustizia. Recuperate alcune armi speciali dal Punitore, Misty e Colleen si recano nelle fogne per parlare con l'Uomo Talpa e chiedergli di aprire un accesso sotterraneo al garage dove si terrà l'asta. Nel suo ufficio, Ricadonna recupera il chip dal braccio di Misty e spiega che il virus Echelon, creato dal Pensatore Pazzo, getterà nel caos l'economia mondiale, consentendo per esempio di spostare fondi segreti e chiudere la borsa americana, e permetterà anche di sbaragliare i sistemi di difesa di qualunque paese. Grazie all'antivirus, Ricadonna e il suo gruppo potranno invece vivere su una paradisiaca isola deserta. Colleen riesce a penetrare nel garage dove si sta svolgendo l'asta. Anche Otis si infiltra fingendosi un parcheggiatore. Colleen inizia l'attacco senza aspettare l'arrivo dei compagni. Quando la situazione sta prendendo una bruta piega, Misty e Pugno d'acciaio irrompono e si gettano nello scontro. Quando Ricadonna prova a scappare, Misty la raggiunge, grazie anche all'intervento di Otis. Il nuovo braccio è stato potenziato con alcuni optional, come la spinta antigravitazionale, e la lega di cui è composto ha il potere di emettere vibrazioni che indeboliscono e in alcuni casi annullano gli altri metalli, anche l'adamantio, da cui è costituita la spada di Ricadonna. Le due ragazze si affrontano allora in un corpo a corpo. Colleen e Pugno d'acciaio nel frattempo recuperano il virus. Colleen vorrebbe aiutare l'amica, che sta avendo la peggio contro Ricadonna, ma Misty rifiuta e spinta dall'orgoglio sfodera tutta la sua forza. Ricadonna viene sconfitta e arrestata, mentre il microchip viene consegnato al ministero della difesa.