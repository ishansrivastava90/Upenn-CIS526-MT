Synskärpan försämras såväl på nära som långt håll, och mörkerseendet är ofta dåligt. Det är vanligt att synen på ena ögat är väsentligt sämre än på det andra. En del blir känsliga för skarpt ljus, eller för ljuskontraster, upplever trötthet eller irritation i ögonen eller får huvudvärk vid läsning, och en vilja att gnugga ögonen. Ärrbildningar på hornhinnan förekommer och är en följd av att hornhinnan tunnas ut och försvagas, men det kan även förstärkas av nötning genom linsanvändning eller om ögonen gnuggas. Ett klassiskt symptom är att multipla bilder kan ses av ett och samma föremål, till exempel av mötande billyktor i mörker. I stället för att se två ljuskäglor från billyktorna ser en person med keratoconus flera ljuskäglor utspridda i ett kaotiskt men oftast stabilt mönster. Optiska förvrängningar kring ljuskällor är också vanliga. Skärpan blir ofta väsentligt bättre om man kikar genom ett litet hål. Den dominerade felet vid keratoconus på ögat sett som ett optiskt system är brytningsfel i linsen s.k. koma Keratoconus medför en gradvis försämrad syn som brukar stabiliseras av sig själv efter 40 års ålder. De förändringar som sker efter detta är regel små och långsamma. Med tiden kan man även få grumlingar och ärrbildningar och i sällsynta fall kan ökad svullnad i hornhinnan medföra övergående värk. Sådan svullnad, som ofta kommer plötsligt, kallas för hydropsattack och brukar behandlas med en smörjande och bakteriedödande salva. Tillståndet kan upplevas som dramatiskt, men leder aldrig till att ögat "spricker". Vid behandlingen Innan behandlingen börjar man med att kontrollera synen med bästa möjliga korrektion och man gör en ny orbscan-undersökning. Efter behandlingen får man recept på antibiotika droppar och ibland även cortisondroppar att ta enligt ett schema. Det tar ungefär två dygn för ytskiktet, epitelet att läka tillbaka över hornhinnan. När läkningen pågår har man ont i ögat, därför får man vid behandlingstillfället med sig Alcaine droppar som man får droppa mot värken. Detta är en särskild bedövnings droppe som inte skadar hornhinnan. Vanliga bedövningsdroppar är toxiska för hornhinnan och förhindrar läkningen. Det första återbesöket brukar bli 1-2 månader efter behandlingstillfället. De första dagarna är det riktigt suddigt för ögat. Synen blir successivt bättre och bättre men  de flesta upplever att synen kan variera ganska mycket de första veckorna. En del tycker att ögat känns torrt.