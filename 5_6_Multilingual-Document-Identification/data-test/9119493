Pe numele său întreg, Simón Jose Bolívar Antonio de la Santisima Trinidad, copilul lui don Juan Vicente Bolívar, colonel de armată şi al donei Maria Conception Palacios, s-a născut în Caracas la 24 iulie 1783, fiind cel ce va duce mai departe neamul întemeiat de primul Bolívar venit în Lumea Nouă în 1590. Va moşteni o avere însemnată de plantaţii de trestie de zahăr, case, ferme, moşii şi sclavi, avere strânsă de strămoşii săi care toţi au fost venezueleni influenţi în corpul de funcţionari ai monarhiei spaniole. La naşterea sa, . Era băiatul cel mai mic şi toţi i se supuneau, dar la vârsta de 3 ani îşi va pierde tatăl iar la 10 mama, amândoi seceraţi de TBC. Se pare că tocmai aceşti ani petrecuţi în natură au împiedicat bacilul T.B.C. să-l ucidă înainte de a ajunge la pubertate. Conştienţi că în ciuda averii sale, Simón nu era decât un sălbatic, necunoscător al ortografiei, preceptelor filozofice ale lumii de rangul său şi bunelor maniere, dar era un Bolívar, unchii săi Esteban şi Pedro Palacios îl cheamă la ei în Madrid. Pleacă spre târziu şi locuieşte în casa unchilor săi care-l introduc în cercul aristocraţilor creoli. În contact cu viaţa de Curte, prinţul creol înţelege carenţele sale educative şi cere ajutorul marchizului de Ustariz, om cult originar din Caracas, care-i dezvăluie operele lui Homer, Vergiliu, Horaţiu, Dante, Cervantes. Simón Bolívar devine un autodidact ce studiază gramatica, filozofia, citeşte poezie şi învaţă să respecte convenienţele sociale şi să scrie fără greşeli de ortografie. În trepidantul ritm al vieţii madrilene, la 17 ani, se îndrăgosteşte de Maria Teresa Josefa Antonia Jaquina Rodriguez del Toro y Alaysa, fata unui bogat venezuelean. Timp de 20 luni idila lor romantică devine serioasă şi pe 30 noiembrie 1800, Simón Bolívar cere consimţământul şi autorizaţia pentru a se căsători. După luni de aşteptare, în mai 1802 Simón şi Teresa se căsătoresc la Madrid, apoi pleacă împreună la Caracas şi San Mateo.  Fericirea de cuplu durează doar până în 23 ianuarie 1803, când Teresa moare de friguri. Văduv la 20 ani şi stăpân al unei imense averi, Simón Bolívar jură să nu se mai însoare niciodată, ce va şi face şi se întoarce la Madrid. Mai târziu, va spune că moartea Teresei a fost cea care l-a transformat din bogatul latifundiar în generalul Bolívar. Modul de viaţă a lui Simón Bolívar în Paris îi afectează sănătatea. Se întâlneşte cu fostul său profesor Simón Rodriguez şi la îndemnul medicilor, face o călătorie prin Franţa, Italia, Olanda, Germania. Sănătatea se reface, starea de spirit se îmbunătăţeşte, iar întâlnirea şi discuţiile avute la Roma şi Neapole cu baronul von Humboldt vor avea mare însemnătate pentru viitorul lui Bolívar. Educaţia primită la San Mateo şi Madrid conturează clar modul de gândire al Liberatorului. Indieni, mulatri, metişi, creoli, negri, sclavi ori liberi, pentru Simón Bolívar toţi locuitorii Venezuelei erau egali. Nu acceptă ideea de sclavie şi chiar şi-a eliberat pe ai lui când împrejurările i-au permis. Dorea independenţă şi emancipare pentru statele sud americane pe care le vedea prospere într-o federaţie sub conducerea unui singur om, dar nu voia sa fie el acela. Urăşte ideea aducerii unui "rege al Americii". Admira geniul lui Napoleon şi ideile lui militare, dar a fost dezgustat de pretenţia lui de fi împărat şi de modul tiran în care guverna în Franţa şi în Imperiul Francez . Condiţiile politice din Europa au avut repercusiuni asupra statelor din America, iar valul stârnit de Napoleon a generat şi dorinţa de eliberare a coloniilor ca Bătălia de la Ayacucho.