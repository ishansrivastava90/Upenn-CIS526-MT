Маурийската империя и от индуистки владетел на Кашмир Удаян Дев през Британската империя. Рамачандра I е прадядо на последният махараджа на Кашмир, Хари Сингх, чието княжество е нападнато от ООН . ООН препоръчва референдум, който обаче не се състои. Индия и Пакистан водят войни за Кашмир през 1965, 1971 и 1999 г. Индийският щат Джаму и Кашмир е 60% от територията на бившето княжество, Пакистан държи 20%, а Китай окупира през 1962 г. останалите 10 %, североизточен Ладакх. Мнозинството от населението на Джаму и Кашмир е мюсюлманско, а пътят за излаз от Кашмирската долина е преграден от разделителната линия между Пакистан и Индия. След 1990 г. Джаму и Кашмир е арена на сблъсъци между мюсюлмански партизани, подкрепяни от Пакистан и Индийската армия, която поддържа голям гарнизон в щата. Конфликтът води до хиляди жертви и се отразява тежко на жизненоважният туристически отрасъл. В Джаму и Кашмир има няколко долини като Кашмирската долина и долините Тави, Ченаб, Пуунч, Синд и Лидер. Основната Кашмирска долина е дълга 100 км и с площ 15 520 кв. км. Хималаите разделят Кашмирската долина от Ладакх, а веригата Пир Панджал я отделя от равнините на Индия. Средната надморска височина на гъсто населената долина е 1850 м, но средната височина на заобикалящите я планини е 5000 м. Река Джелум тече през Кашмирската долина. Други реки минаващи през щата са Инд, Тави, Рави и Ченаб. В Джаму и Кашмир има няколко ледника. Ледникът Сиачен е най-дългият хималайски ледник с дължина 70 км и средна надморска височина от 5753 м. Климатът на Джаму и Кашмир варира значително. На юг около Джаму климатът е мусонен. Между януари и март средния месечен валеж е между 40 и 50 мм, а през юли и август може да достигне рекордните 650 мм. През септември валежите намаляват, а през октомври е топло и сухо.  Температурите в Джаму достигат 40°C, а през октомври дневната температура е към 29°C. Кашмирската долина е извън обсега на мусонните дъждове, но заради близостта на Арабско море Шринагар получава между 635 мм годишно. Климатът на Ладакх е изключително сух и студен. Годишният валеж е 100 мм. Средната януарска температура е -20°C, а понякога достига -40°C. През лятото температурата се покачва до 20°C, но нощите са студени. Като всички индийски щати Джаму и Кашмир има многопартийна демократична система. Основните партии са Националната конференция на Джаму и Кашмир, Индийския национален конгрес и Народната демократична партия на Джаму и Кашмир. Лидерът на ИНК Гхулам Наби Азад е главен министър на Джаму и Кашмир от 2005 г. Конституцията на Индия дава на Джаму и Кашмир специален временен автономен статут, но някои кашмирски мюсюлмани искат по-голяма автономия, присъединяване към Пакистан или дори независимост, а немюсюлманското население иска да се интегрира напълно в Индия. Джаму и Кашмир е единственият индийски щат със собствено знаме, проектирано от индийското правителство и изобразяващо местно рало на червен фон с три ленти. Ралото символизира трудолюбието, а трите ленти трите района на Кашмир. Икономиката на Джаму и Кашмир разчита най-вече на земеделие, животновъдство и туризъм. Кашмирската долина е известна с копринарство, рибарници, ябълки, круши, ядки. Кашмирската върба се използва за направата на бухалки за крикет. Кашмирският шафран е известен и се изнася. Промишлеността и отрасъла на услугите са малки, но са в процес на растеж. Планинският пейзаж и недостига на електричество представляват пречки за развитието на промишлеността. Индийското правителство е започнало работа по Кашмирската железница в опит да подобри инфраструктурата на щата. Банката на Джаму и Кашмир, която е в списъка на S&P CNX 500, има доход от 18 394 000 рупии през 2005 г. Конфликта в Кашмир след 1989 г. се отразява тежко на  туристическият отрасъл, най-вече в Кашмирската долина. Свещените места в Джаму и Ладакх продължават да привличат много поклонници. Гулмарг в Кашмирската долина е сред най-популярните ски курорти в Индия, а също и домът на най-високото зелено игрище за голф в света. Брутният вътрешен продукт на Джаму и Кашмир за 2006 г. е 539 850 000 индийски рупии, а през 2000 г. 147 500 000. Джаму и Кашмир е единственият щат в Индия с мнозинство на мюсюлманското население. 95% от жителите на Кашмирската долина са мюсюлмани, а 4% индуисти. В Джаму индуистите са 67%, мюсюлманите 27%, а сикхите 5%. В Ладакх будистите са 51%, а останалите са мюсюлмани. Ладакхците са от индо-тибетски произход, жителите на Джаму имат корени в съседните щати Харяна, Пенджаб, както и в Делхи. В целия щат мюсюлманите са 65%, индуистите са около 30%, будистите 3%, а сикхите 2%. Основните езици в Кашмир са кашмирски, урду, ладакхски, пенджабски. Кашмирският е официален език, а за много хора хинди или английски е втори език. Традиционните дървени лодки шикари и къщите-лодки се срещат често в езерата и реките на Кашмир. Те стават популярни сред заселниците, тъй като индийската конституция забранява на заселници от други щати да купуват земя в Джаму и Кашмир. Традиционният зелен чай с подправки и бадеми, кава, се пие по цял ден през Кашмирската зима. Повечето сгради в Кашмир са дървени и са повлияни от индийската, тибетската и ислямската архитектура. Ладакх е известен с индо-тибетската си култура. Пеенето на санскрит и на тибетски е неделима част от будисткия начин на живот в Ладакх. Годишни фестивали с маски, стрелба с лък и тъкането са важна част от традиционния начин на живот. През 1970 г. правителството на Джаму и Кашмир основава собствен образователен съвет и университет. Изпити от образователния съвет се полагат в 8, 10 и 12 клас. Главните висши учебни заведения в Джаму и Кашмир са Националният технологичен институт в Шринагар, Правителственият колеж по инженерство и технологии, Университета на Джаму, Университета на Кашмир, Университета Шер-е-Кашмир, Университета Шри Мата Вайшно Деви, Ислямският технологичен и научен университет и Университета Баба Гхулам Шах Бадхшах.