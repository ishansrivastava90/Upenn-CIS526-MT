శ్రీ శారదా భుజంగప్రయాతాష్టకమ్ సువక్షోజకుంభాం సుధాపూర్ణకుంభాం ప్రసాదావలంబాం ప్రపుణ్యావలంబామ్, సదా స్యేందు బింబాం సదానోష్టబింబాం భజే శారదాంబా మజస్రం మదంబామ్.       1 కటాక్షే దయార్ద్రాం కరే జ్ఞానముద్రాం కలాభిర్వినిద్రాం కలాపై స్సుభద్రామ్, పురస్త్రీ వినిద్రాం పురస్తుంగ భద్రాం భజే శారదాంబా మజస్రం మదంబామ్.       2 లలామాంకఫాలాం లసద్గానలోలాం స్వభక్తైక పాలాం యశశ్శ్ర్రీకపోలామ్, కరే త్వక్షమాలాం కనత్పత్రలోలాం భజే శారదాంబా మజస్రం మదంబామ్.       3 సుసీమంతవేణీం దృశానిర్జితైణీం రమత్కీరవాణీం నమద్ద్వజ్రపాణీమ్, సుధామంథరాస్యాం ముదా2చిన్త్యవేణీం భజే శారదాంబా మజస్రం మదంబామ్.       4 సుశాంతాం సుదేహాం,దృగన్తే కచాంతాం లసత్సల్లతాంగీ మనంత మచిన్త్యామ్, స్మరేత్తాపసైః సర్గపూర్వస్థితాం తాం భజే శారదాంబా మజస్రం మదంబామ్.       5 కురంగే తురంగే మృగేంద్రే ఖగేంద్రే మరాలే మదేభే మహోక్షే2ధి రూఢామ్, మహత్యాం నవమ్యాం సదా సామరూపాం భజే శారదాంబా మజస్రం మదంబామ్.       6 జ్వలత్కాంతి వహ్నిం జగన్మోహనాంగీం భజన్మానసాంభోజ సుభ్రాంతభృంగీమ్, నిజస్తోత్ర సంగీత నృత్య ప్రభాంగీం భజే శారదాంబా మజస్రం మదంబామ్.       7 భవాంభోజనేత్రాజ సంపూజ్యమానాం లసన్మందహాస ప్రభా వక్త్ర చిహ్నామ్, చలచ్చంచలా చారు తాటంకకర్ణాం భజే శారదాంబా మజస్రం మదంబామ్.       8