Нејзините родители се Џон Шулејн Стил, еден од основачите на Löwenbräu пивото, и Норма Да Камара Стоне Рис, ќерка на португалски дипломат. Поголемиот дел од детството Стил го има поминато во Франција, каде од рани години била дел од семејните вечерни забави, со кои добила можност да ги види навиките и животот на богатите и славните. На седумгодишна возраст нејзините родители се разведуваат, меѓутоа таа израснува со татка си во Њујорк, додека мајка и’ се сели во Европа и ретко ја гледа. Стил како дете започнала со пишување на раскази, а во подоцнежните тинејџерски години со пишување поезија. Матурирала во Lycée Français de New York, генерација 1965. Продолжува со студии по литература и мода, со почеток во Парсон училиште за дизајн ,а подоцна на универзитетот во Њујорк од 1963-1967 година Во 1965 година, на 18 годишна возраст се мажи за банкарот Клод-Ерик Лазард. Како млада жена и студент на универзитетот на Њујорк, Стил започнува со пишување, при што во следната година ја комплетира првата ракотворба, на 19 годишна возраст. По раѓањето на нејзината ќерка Беатриса во 1968 година, работи во агенција за маркетинг, а подоцна во агенција за односи со јавност во Сан Франциско. Клиентите се импресионирани од нејзините извештаи и ја охрабруваат да се сконцентрира на пишување книги. Во 1993 Стил обвинува писател, кој се обидува да објави биографска книга за Стил во која вели дека нејзиниот син Николас го воспитува поранешниот сопруг Вилијам Тот, а не сегашниот Џон Траина. Постапката се поведува на суд во Калифорнија, каде уставното тело решава книгата да биде објавена. До тоа време, никој од децата кои ги имаат со Траина не знаеле дека Николас е дете од претходен сопруг. Во нејзината биографска публикувана книга се објавуваат и останати детали од нејзиното минато. Нејзиниот брак со Траина се распаѓа, а по разводот, таа го користи искуството да ја напише „Злоба“, во која се зборува за среќен брак кој е уништен од таблоидите кои го откриваат минатото на една жена.   Николас Траина извршува самоубиство во 1997 година, како резултат на ментално нарушување и користење на дроги. Траина е главен вокал на панк бендовите „Линк 80“ и „Знаење“ од Сан Франциско. Во чест на негово сеќавање, Стил пишува книга со име “Неговото чисто светло“ во која се зборува за животот и смртта на Николас. Оваа книга ќе се најде на врвот од бестселерите во весникот Њујорк Тајмс. Стил основа фондација во негово име, која е посветена на борба против менталните нарушувања Стил се мажи по петти пат, за финансиер од Силиконската Долина - Том Перкинс. Бракот трае помалку од две години и завршува во 1999 година. Новелата “Клонот и јас“ е инспирирана од шега помеѓу Стил и Перкинс. Во 2006 година, Перкинс ја пишува новелата “Сексот и зилионерот“  и ја посветува на Стил. После години од континуитетно пишување, во 2003 година, Стил прави пауза од четири месеци, за да отвори уметничка галерија во Сан Франциско. Галеријата е затворена во 2006 година. Во 2006 година Стил потпишува договор со Елизабет Арден за лансирање на нов парфем со име Даниела. Парфемот направен од мандарина, јасмин, орхидеа, ружа, килибар е достапен само во одредени продавници. Целната група на овој парфем се читателите на нејзините новели и верува дека овој парфем ја опишува нејзината личност. Стил живее во Сан Франциско, но поседува куќа на плажа во Сен Тропе-Франција, каде поминува по неколку месеци во годината. Taa се смета за срамежлива личност, и ретко дава интервјуа за медиуми или настапи во јавност, со цел да ги заштити своите деца.  На 25 Август 2009 година, гувернерот на Калифорнија Арнолд Шварценегер и Мариа Шривер објавуваат дека Стил треба да биде една од 13те личности во Куќата на Славните со локација во Калифорнискиот Музеј. Церемонијата се одржа на 1 Декември 2009 година во Сакраменто, Калифорнија. Новелите на Стил се преведени на 28 светски јазици и можат да се најдат во 47 земји. Нејзините дела најчесто вклучуваат ликови кои се во криза и имаат опасност во нивните врски. Ликовите се сметаат за "над можностите", правејќи ги нејзините книги помалку реалистични. Новелите често го истражуваат светот на богатите и славните. Пропорционално на времето, нејзиното пишување доживува еволуција. Нејзините подоцнежни хероини се претставени како силни и авторитетни ликови, кои доколку не го добијат посакуваното ниво на почит и внимание, преминуваат на нова врска.  Од критичарите добива заклучоци дека нејзините книги се премногу детални, во кои сториите се раскажани, при што се намалува можноста читателот да ја доживее книгата За да ја исклучи можноста за споредба со претходните новели, Стил не пишува продолженија од истите. Почетните книги се отпечатени во 1 милион примероци, но од 2004 година, нејзините издавачи ја намалуваат оваа бројка на 650 000, како последица на глобалното намалување со продажба на книги. Сепак, таа има екстремно многу обожаватели и нејзините книги одлично котираат во читателскиот свет. Дваесет и две нејзини книги се адаптирани за телевизија, од кои две од нив имаат номинација за Златен Оскар. Едната е „Богатство", во која се зборува за жена која со своето дете ја преживува Втората Светска војна и повторното фамилијарно соединување претставено како најголемо богатство. Ја одбива соработката за филмски права на нејзините новели кон компаниите кои биле со цел да ги објават на телевизиски екрани, наспроти идејата од новелите да се работи филм. Columbia Pictures е првото филмско студио со кое склучува соработка за филм. Студиото ги откупува правата за новелата „Дуx" во 1998 година. Во 2005 година, постигнува договор со New Line Home Entertainment за продажба на филмски права за 30 новели. Оваа филмска куќа се очекува да ги адаптира новелите за ТВ серии.