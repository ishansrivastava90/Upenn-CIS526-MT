Puslapių apsauga taikoma siekiant apsaugoti Vikipedijos turinį nuo vykstančio ar potencialaus vandalizmo bei redagavimo karų. Visiška apsauga taikoma, jei naudotojai nesutaria dėl puslapio pakeitimų ir pradeda redagavimo karą. Taip užrakintų straipsnių nėra daug, nes konfliktui išsisprendus jie ir vėl atrakinami. Puslapiuose, kuriuose vyksta redagavimų karas, laikinas visiškas puslapio užrakinimas gali priversti konflikto puses aptarti savo keitimus puslapio aptarime, kuriame gali būti pasiektas konsensusas. Su pavieniais redagavimo karų atvejais arba pastoviais tam tikrų naudotojų veiksmais, privedančiais prie redagavimo karo, yra geriau susitvarkyti užblokuojant tam tikrus naudotojus, nes užrakinant puslapį apribojamos kitų naudotojų galimybės normaliai redaguoti. Norint pilnai apsaugotam tekstui pasiūlyti redakcinių pakeitimų, reikia apie tai pranešti to puslapio aptarime, kreiptis į bet kurį aktyvų administratorių, prašyti tą puslapį atrakinti Vikipedijos siūlymuose dėl puslapių apsaugos arba parašyti Vikipedijos forume. Administratoriai neturėtų užrakinti arba atrakinti puslapio, gindami savo nuomonę, kai nesutariama dėl straipsnio turinio. Visiška puslapio užrakinimas prevenciniais tikslais prieštarauja atvirai Vikipedijos prigimčiai. Trumpi visiško užrakinimo periodai yra naudojami tik retais atvejais, kai didelis skaičius automatiškai patvirtintų naudotojų paskyrų yra naudojamas ilgalaikėms vandalizmo atakoms straipsnyje rengti. Nuolatinis vandalizmas arba vandalizmų didelio lankomumo straipsniuose tikimybė retai suteikia pagrindą visiškai apsaugai. Dalinis rakinimas yra naudojamas apsaugoti straipsnius, tokius kaip Andrius Kubilius, dėl intensyvaus ir ilgalaikio vandalizmo. Ištrinto puslapio buvusį turinį ir redagavimo istoriją gali peržiūrėti tik administratoriai. Jei dalyviams dėl aiškių priežasčių prisireikia pamatyti ištrinto puslapio turinį ir redagavimo istoriją administratorius gali laikinai atstatyti puslapį. Tuo atveju, administratorius puslapį visiškai užrakina, kad jis nebūtų redaguojamas. Tada straipsnio istorijos puslapyje paprasti naudotojai gali pasiekti ankstesnius puslapio turinio variantus. Vikipedijos savaitės straipsnis yra iš dalies apsaugomas tik labai rimtais atvejais, kai dėl jo buvimo Vikipedijos pagrindiniame puslapyje padidėja vandalizmų tame straipsnyje skaičius. Apsauga nuo kūrimo taikoma siekiant neleisti kurti straipsnių necenzūriniais pavadinimais, taip pat, kai naudotojo blokavimas nėra efektyvus ir straipsnis netinkamu pavadinimu ar netinkamoje vardų srityje yra nuolat sukuriamas iš naujo. Taikoma, kai nesutariama dėl straipsnio pavadinimo ar vardų srities ir nesutarimas nėra išsprendžiamas diskusijos būdu, o pradedamas pervadinimas panašus į redagavimo karą.