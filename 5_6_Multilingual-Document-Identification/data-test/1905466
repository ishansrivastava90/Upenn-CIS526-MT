Pel que fa a la Administració General de l’Estat, aquesta és el Castellà. De totes maneres, tal i com es recull en els artciles 35 i 36 de la Llei 30/1992, els interessats poden adreçar-se als òrgans de l’Administració General de l’Estat amb seu al territori d’una comunitat autònoma en la llengua cooficial dins d'aquesta comunitat, tenint prevalença el Castellà en els casos de múltiples interessats i pels quals no hi hagi acord quant a la llengua. En el cas de les administracions autònomiques i locals, l'ús de la llengua s'ha d'ajustar al que indica la legilsació autonòmica corresponent. El dret d’accés, no pot afectar al funcionament dels serveis públics. Amb aquesta finalitat, cal formular una petició individualitzada dels documents que es volen consultar, sense que es pugui formular una sol·licitud genèrica sobre una matèria o un conjunt de matèries. No obstant això, la llei preveu una excepció en el cas de les persones sol·licitants que siguin investigadores i acreditin un interès històric, científic o cultural rellevant. El dret d’accés comporta el d’obtenir còpies o certificats dels documents l’examen dels quals sigui autoritzat per l’Administració, amb el pagament previ, si escau, de les exaccions establertes legalment. Ha de ser objecte de publicació periòdica la relació dels documents que es troben en poder de les administracions públiques subjectes a un règim de publicitat especial perquè afecten la col·lectivitat en conjunt i els altres que puguin ser consultats pels particulars. Han de ser objecte de publicació regular les instruccions i respostes a consultes plantejades pels particulars o altres òrgans administratius que comportin una interpretació del dret positiu o dels procediments vigents per tal que puguin ser al·legades pels particulars en les relacions amb l’Administració. És obligatòri que qualsevol òrgan de l'administració pública, tingui un registre que assenti qualsevol escrit que es presenti a l'administració, així com anoti l'entrada i la sortida.  Els òrgans administratius poden crear en les unitats administratives altres registres que faran d'auxiliars del registre general. Així mateix, el sistema ha de garantir la integració informàtica en el registre general de les anotacions efectuades als altres registres de l’òrgan administratiu. Mitjançant convenis de col·laboració subscrits entre les administracions públiques, s’han d’establir sistemes d’intercomunicació i coordinació de registres que garanteixin la compatibilitat informàtica, així com la transmissió telemàtica dels assentaments registrals i de les sol·licituds, els escrits, les comunicacions i els documents que es presentin en qualsevol dels registres. D'aquesta manera la llei 30/1992 es postula per la interoperativitat. Per a l'eficàcia de l'article 35 de la llei 30/1992, sobre els drets dels ciutadans enfront les administracions públiques, a l'article 39 es reconeix la possibilitat al ciutadà per a que presenti cópia compulsada dels documents que ha d'adjuntar. Cada Administració pública ha d’establir els dies i les hores d’obertura dels registres, i ha de garantir el dret dels ciutadans a la presentació de documents que preveu l’article 35 de la llei 30/1992. De totes maneres, la llei també garanteix la possibilitat per a que les sol·lícituts arribin a l'administració per altres vies com el gir postal o telegràfic, o per transferència dirigida a l’oficina pública corresponent en el cas de tributs. Els titulars de les unitats administratives i el personal al servei de les administracions públiques que tinguin a càrrec seu la resolució o el despatx dels assumptes són responsables directes de la seva tramitació i han d’adoptar les mesures oportunes per tal de remoure els obstacles que impedeixin, dificultin o retardin l’exercici ple dels drets de les persones interessades o el respecte als seus interessos legítims, i han de disposar el que calgui per a evitar i eliminar tota anormalitat en la tramitació de procediments. Les persones interessades poden sol·licitar l’exigència d’aquesta responsabilitat a l’Administració pública corresponent. Les administracions públiques han de publicar i mantenir actualitzades, com en el cas de la llei 23/2002 i a efectes informatius, les relacions de procediments, i n’han d’indicar els terminis màxims de durada, així com els efectes que produeix el silenci administratiu. En tot cas, les administracions públiques han d’informar els interessats del termini màxim normativament establert per a la resolució i la notificació dels procediments, així com dels efectes que pugui produir el silenci administratiu, inclosa la menció esmentada en la notificació o publicació de l’acord d’iniciació d’ofici, o en comunicació que se’ls ha d’adreçara aquest efecte dins del deu dies següents a la recepció de la sol·licitud en el registre de l’òrgan competent per a la seva tramitació. En aquest últim cas, la comunicació ha d’indicar a més la data en què l’òrgan competent ha rebut la sol·licitud. Quan el nombre de les sol·licituds formulades o les persones afectades puguin implicar un incompliment del termini màxim de resolució, l’òrgan competent per resoldre, poden habilitar els mitjans personals i materials per complir el despatx adequat i en el termini escaient. Excepcionalment, es pot acordar l’ampliació del termini màxim de resolució i notificació mitjançant motivació clara de les circumstàncies concurrents i només una vegada exhaurits tots els mitjans a disposició possibles. Si s’acorda, finalment, l’ampliació del termini màxim, aquest no pot ser superior a l’establert per a la tramitació del procediment. Contra l’acord que resolgui sobre l’ampliació de terminis, que s’ha de notificar als interessats, no es pot interposar recurs. El personal al servei de les administracions públiques que tingui a càrrec seu el despatx dels assumptes, així com els titulars dels òrgans administratius competents per instruir i resoldre, són directament responsables, en l’àmbit de les seves competències, del compliment de l’obligació legal de dictar resolució expressa dins el termini. L’incompliment d’aquesta obligació dóna lloc a l’exigència de responsabilitat disciplinària, sens perjudici de la que sigui procedent d’acord amb la normativa vigent. Silenci Administratiu Si el termini s'expressa en dies, es compten a partir de l’endemà del dia que tingui lloc la notificació o la publicació de l’acte de què es tracti, o des de l’endemà del dia en què es produeixi l’estimació o la desestimació per silenci administratiu. En el cas que un dia sigui hàbil en lloc de residència de l'interessat i inhàbil en la seu de l'òrgan administratiu o a l'inversa, s'entén que el dia és inhàbil. L’Administració General de l’Estat i les administracions de les comunitats autònomes, amb subjecció al calendari laboral oficial, han de fixar en el seu àmbit respectiu, el calendari de dies inhàbils a efectes de còmputs de terminis. El calendari aprovat per les comunitats autònomes comprèn els dies inhàbils de les entitats que integren l’Administració local que  correspon al seu àmbit territorial, a les quals és aplicable. Aquest, ha de ser publicat en el diari corresponent. L’Administració, llevat que hi hagi un precepte en contra, pot concedir d’ofici o a petició dels interessats una ampliació dels terminis establerts, que no excedeixi de la  meitat d’aquests, si les circumstàncies ho aconsellen, i amb això no es perjudiquen drets de tercers. L’acord d’ampliació s’ha de notificar als interessats. L’ampliació dels terminis pel temps màxim permès s’aplica en tot cas als procediments tramitats per les   missions diplomàtiques i  les oficines consulars, així com a  aquells procediments que es tramiten a l’interior i exigeixen fer algun tràmit a l’estranger o a aquells en què intervenen interessats residents fora d’Espanya. Tant la petició dels interessats com la decisió sobre l’ampliació s’han de produir, en tot cas, abans del venciment del termini de què es tracti. En cap cas pot ser objecte d’ampliació un termini ja vençut. Els acords sobre l’ampliació de terminis o sobre la denegació no són susceptibles de recursos. Quan ho aconsellin raons d’interès públic es pot acordar, d’ofici o a petició de la persona interessada, l’aplicació al procediment de la tramitació d’urgència, per la qual es redueixen a la meitat els terminis establerts per al procediment ordinari, tret dels relatius a la presentació de sol·licituds i recursos. Aquest tramit tampoc es susceptible de recurs.