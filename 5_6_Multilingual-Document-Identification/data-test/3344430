Ханибал е долго-очекуваното продолжение на Оскаровецот Кога јагнињата ќе стивнат од 1991, кој стана третиот филм да добие Оскар за најдобар филм, режија, актер, актерка и сценарио. Ликот и името на Ханибал Лектер станаа дел од популарната култура. По нејзиното пристигнување, Верџер ѝ ја раскажува својата приказна на Старлинг. Тој прв пат се сретнал со д-р Лектер поради наредба од судот да подлегне на психијатриска терапија откако бил осуден за сексуално малтретирање на деца. Лектер, фасциниран и згрозен од неговиот нов злобен пациент, решава тој да му стане нова жртва. Верџер го преживува нападот на Лектер, но останува парализиран и, во голема мера, деформисан. Во својот мансион, тој е опкружен со експерти и слуги кои му помагаат на многу начини, а ги користи и да го најде својот стар непријател Лектер. Направил и веб-страна на која нуди три милиони долари како награда за оној кој ќе го најде Лектер. Верџер, пак, плаќа на корумпиран вработеник – Пол Крендлер, со надеж дека побрзо ќе го најде и ќе му се одмазди на Лектер. Крендлер прифаќа и фалсификува љубовни писма кои вели дека Лектер ѝ ги пратил на Старлинг. Како резултат на ова, Старлинг е суспендирана и не е во можност да ги спречи луѓето на Верџер да го фатат Лектер и да го однесат во неговиот мансион, каде тој планира Лектер да биде изеден од страна на тренирани диви свињи.  Сепак, Старлинг се упатува кон мансионот и успева да го спаси Лектер токму пред да го нападнат свињите, при што е повредена од еден од луѓето на Верџер. Лектер ја спасува, а притоа го убедува асистентот на Верџер, Кордел, да го бутне Верџер кај свињите, ветувајќи му дека ќе ја преземе вината за неговата смрт. Во климаксот на филмот, Лектер ја носи Старлинг во куќата покрај езеро на Крендлер и ја оперира за да го извади куршумот. Откако ќе се разбуди, таа сфаќа каде е и се јавува на полицијата пред да се симне долу, каде Лектер извршил кранеотомија на Крендлер. Ужаснатата Старлинг набљудува како Лектер го храни дрогираниот Крендлер со неговиот сопствен спржен дел од мозокот. Кларис се обидува да го нападне Лектер, но не успева во тоа. Лектер ја прашува дали таа би го молела да ја поштеди прашувајќи го „ако ме сакаш, дали би ме поштедил“?  Кларис му одговара дека тоа не би го направила никогаш. Тој ѝ вели дека така треба и ја бакнува. Кларис се обидува да го уапси со тоа што ќе му ја фати неговата рака и својата со лисици. Лектер се заканува дека ќе мора да се ослободи за да избега, а тоа ќе го направи само ако ѝ ја исече раката, но подоцна се гледа дека тој ја отстранил сопствената рака место нејзината.