L'enginyeria industrial és la disciplina de l'enginyeria que estudia el desenvolupament, la millora, la implementació i l'avaluació dels sistemes integrats per persones, coneixement, maquinària, energia, materials i processos. En essència l'enginyeria industrial és la disciplina de l'optimització. Utilitza els mètodes de l'anàlisi i síntesi, així com eines de les matemàtiques, estadística, física i les ciències socials per dissenyar, predir i avaluar els resultats que s'han obtenir d'aquests sistemes. Els enginyers industrials treballen per eliminar les pèrdues de temps, diners, materials, energia i d'altres recursos. Mentre que altres disciplines de l'enginyeria estudien àrees molt específiques, l'enginyeria industrial té aplicació en gairebé totes les indústries. Les eines de l'enginyeria industrial s'han utilitzat en l'estudi de cues dels parcs d'atraccions, la logística i distribució de productes arreu del món i l'estudi del treball de les línies de manufactura, i fins i tot, la millora i l'eficiència dels serveis. La seva formació generalista fa possible que hi hagi enginyers industrials en àrees tan diverses com ara la gerència, la direcció i la gestió de producció, la gestió de compres, el manteniment, el disseny mecànic i elèctric de maquinària, l'automatització i control, el desenvolupament de projectes de construccions i instal·lacions industrials, l'urbanisme, etc. Més o menys per la mateixa època en què Arkwright instal·lava el seu sistema de control, un altre inventor britànic, James Watt, junt amb el seu soci Matthew Boulton, estaven organitzant una fàbrica en el Soho per a produir màquines de vapor. Ells van instituir la capacitació tècnica per als artesans que va superar qualsevol tipus de capacitació que existira en eixa època i també van contribuir molt a normalitzar l'administració de les fàbriques. Subsegüentment, els seus fills James Watt Jr. i Matthew Robinson Boulton, van establir la primera fàbrica completa de màquines de manufactura en el món. Seguint l'exemple dels seus pares, van plantejar i van construir una instal·lació de manufactura integrada que es va avançar molt a la seua època. Entre altres coses, van instituir un sistema de control de costos dissenyat per a disminuir el deixalla i millorar la productivitat. Aparentment, el treball d'aquestos pioners britànics va ser prou reeixit, sobretot quan s'aplicava en les seues pròpies empreses. Encara que amb tota seguretat ha d'haver existit intercanvi d'idees entre els líders empresarials d'eixos dies, molts dels quals eren parents, no va haver-hi un moviment generalitzat entre altres empresaris per a adaptar les idees reeixides d'eixos pioners i és per aquesta raó que la indústria manufacturera britànica, encara que se l'anomenava "el taller del món", romania en certa forma tosca i rudimentària, encara que cap al s. XIX, els mateixos mètodes primitius d'ús generalitzat a Anglaterra van estar de moda també als Estats Units.