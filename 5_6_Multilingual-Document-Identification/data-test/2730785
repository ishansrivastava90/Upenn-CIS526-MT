Lambik loopt door de stad en botst tegen alles op, hij wordt gevolgd door een man in een zwarte wagen die het album De stervende ster in handen heeft. De man wil Lambik ontvoeren, maar dit mislukt door een toevallig aanwezige agent. Lambik gaat naar tante Sidonia en loopt ook daar tegen alles aan, hij gaat kwaad weg als hij wordt beschuldigd door zijn vrienden dat hij teveel heeft gedronken. Suske en Wiske volgen Lambik en hij komt draaierig uit het café, maar hij heeft alleen cola gedronken. Suske en Wiske voorkomen een ontvoering en Lambik schiet bij tante Sidonia drankflessen stuk, maar valt dan neer omdat hij zo duizelig is. De vrienden bellen de dokter als Lambik erg ziek wordt en Jerom brengt hem naar het ziekenhuis. Lambik wordt naar Zuid Italië gebracht en komt in het geheime hoofdkwartier van Don Felice Silicone in sniper met wapenuitrusting. Robotkop is op afstand bestuurbaar en wordt naar Rome gestuurd om te oefenen voor de geplande diamantroof in Venetië. De vrienden vinden de vastgebonden dokter Taiban en vinden schoenen van de dader, de schoenen worden naar Milaan gestuurd en er wordt ontdekt dat de modder uit de Apennijnen komt. Er is in het verleden een milieuschandaal geweest, door illegale lozingen werden mensen ziek en een dorpje werd verlaten door de bewoners. Tante Sidonia is overspannen en blijft in het ziekenhuis om verzorgd te worden, de vrienden gaan naar Rome. Een robot zorgde voor chaos in de stad en Don Silicone viert feest, door champagne ontstaat kortsluiting en Lambik wordt zichzelf. De vrienden herkennen Lambik, maar het controlepaneel wordt al snel gerepareerd en Lambik is weer Robotkop. Robotkop komt bij het ristorante en verwoest de zaak, de vrienden volgen hem met een auto maar de weg en de auto worden verwoest door explosies. De polizia landt met een helikopter en Jerom kan de mannen, die zijn vriend willen doden, verslaan. De vrienden vliegen met de helikopter verder en vuren een raket af op de weg, maar dan blijkt de sniper te kunnen vliegen. Robotkop landt bij Venetië op het water en de vrienden volgen zijn speedboot naar het Campanile en gaat richting de gondels en zwemmende toeristen. Bij de Rialtobrug schiet de politie op Robotkop, maar de vrienden kunnen voorkomen dat hij wordt geraakt. Ze worden gearresteerd en naar het politiebureau gebracht. De camorra loopt vermomd door de stad terwijl de vrienden de situatie uitleggen aan de politiecommissaris,  hij belt meteen zijn collega’s in de Apennijnen. Alle agenten van Venetië volgen Robotkop en het Dogepaleis met de diamanttentoonstelling is onbewaakt. Robotkop verwoest het politiebureau en Jerom vernielt zijn speedboot en volgt hem naar het dak van de San Marco basiliek. Suske en Wiske gaan via het Canal Grande naar het Dogepaleis en zien de boeven, Jerom en Lambik komen dan binnen en de boeven worden overmeesterd. De politie heeft het hoofdkwartier van Don Silicone gevonden en het controlepaneel is verwoest. Met het geld van de maffia zal de schade worden hersteld en Lambik krijgt in het paleis een medaille voor zijn moed en opoffering van de eerste minister. De vrienden vliegen naar Casa di Cura en tante Sidonia blijkt hersteld te zijn. Lambik krijgt nog een operatie en scheert een zuster kaal als ze met een scheermesje zijn zes haren wil afscheren, de microchip wordt verwijderd. Lambik maakt dan nog een hele flauwe grap en zijn vrienden vallen flauw omdat ze daardoor denken dat hij weer is overleden.