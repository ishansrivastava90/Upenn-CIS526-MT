Jacob era il minore di dieci fratelli, e venne arruolato, all'età di diciannove anni, nell'artiglieria da campo dell'Esercito inglese e combatté durante la prima guerra mondiale, Venne fatto prigioniero nel 1917 e fu fra i sessanta fortunati superstiti del suo battaglione composto da 800 uomini. Ritornato dalla prigionia studiò direzione d'orchestra presso il Royal College of Music, dove poi insegnò dal 1924 al 1966, avendo fra i suoi allievi Cyril Smith e Imogen Holst. Sfortunatamente, a causa del suo labbro leporino e ad un incidente occorsogli ad una mano in gioventù, la sua abilità nel suonare il pianoforte lasciò molto a desiderare e non gli consentì mai di intraprendere una carriera da concertista. Il suo maggiore successo come compositore lo ebbe durante la carriera scolastica con la William Byrd Suite per orchestra, dopo una raccolta di pezzi per banda sinfonica. Quando era ancora studente ricevette l'incarico, da Vaughan Williams, di arrangiare la English Folk Song Suite per orchestra sinfonica.  Jacob divenne professore presso il Royal College nel 1946 dove rimase fino al 1966. Egli contribuì anche alla composizione di musica leggera per commedia radiofonica trasmessa durante la seconda guerra mondiale, che gli valse lo sdegno dell'elite musicale londinese e l'apprezzamento dei radio ascoltatori. Scrisse anche ndiverse musiche per film di propaganda realizzati durante la guerra. Nel 1940 ricevette l'incarico di orchestrare la sonata per organo di Edward Elgar, della quale venne fatta una registrazione dalla EMI nel 1988. Il massimo della fama l'ebbe negli anni cinquanta quando la sua composizione Music for a Festival venne eseguita nel 1951 nel Festival of Britain ed il suo arrangiamento per fanfara dell'inno nazionale inglese eseguito nel 1953 in occasione dell'incoronazione della regina Elisabetta II d'Inghilterra. Dopo aver lasciato il Royal College nel 1966, egli continuò a comporre musica spesso su commissione. Egli descriveva i suoi lavori come piccoli pezzi senza pretese, come molte delle sue opere pubblicate in questo periodo, fra cui il Concerto per timpani e fiati. Jacob si sposò due volte, nel 1924 con Sidney Gray che morì nel 1958, e nuovamente un anno dopo con la nipote della moglie Margaret Gray. Egli ebbe due figli dalla seconda moglie. Jacob fu uno dei più conservatori musicisti della sua generazione. Nonostante avesse studiato con Vaughan Williams e Stanford al Royal College, Jacob preferì la più austera musica barocca alla musica romantica dei suoi contemporanei voltando le spalle alla musica atonale imperante in quel periodo. Questa caratteristica della sua musica fece si che le sue opere cadessero nel dimenticatoio negli anni sessanta con l'avvento dell'avanguardia musicale che egli ebbe in scarsa considerazione dicendo "Personalmente ho repellenza per lo snobismo intellettuale di alcuni artisti progressisti ... il giorno che la melodia dovesse sparire potrete farne sicuramente a meno ..". Non tutti gli ascoltatori trovarono però le sue opere troppo conservatrici o melodiche. Egli eccelse nella scrittura di musiche per strumenti a fiato ed ebbe gran successo con la sua idea di scrivere pezzi per orchestre di soli fiati. Jacob fu un compositore molto prolifico e scrisse oltre 700 pezzi di vario genere, oltre a quattro libri e numerosi saggi.