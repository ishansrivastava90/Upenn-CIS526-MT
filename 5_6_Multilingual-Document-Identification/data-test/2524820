روستای زنوزق موقعیت جغرافیایی روستای زنوزق از نظر تقسیمات کشوری مرکز دهستان بوده که در فاصله ۵/۱ کیلومتری شهر زنوز قرار گرفته و۶ روستای این دهستان را شامل میگرد . این روستا از نظر وضعیت طبیعی روستای کوهستانی بوده وازشرق به کوههای سلطان سنجر، از غرب به روستای درق و از جنوب غرب به شهر زنوز محدود می شود و شمال آن را ناهمواریهای اطراف روستا فرا گرفته است .ارتفاع آن از سطح دریا حدود ۱۷۰۰ متر می باشد و منطقه در ۴۵ درجه و۴۹ دقیقه طول شرقی و۳۸ درجه و ۴۵ دقیقه عرض شمالی قرار دارد . اقلیم زنوزق از نظرآب و هوایی جزو مناطق سردسیر ایران محسوب می شود که دارای زمستانهای سرد طولانی و بهار و پاییز نسبتا" سرد و تابستانهای معتدل می باشد .حدود ۶ ماه از سال یخبندان است . متوسط میزان بارندگی سالیانه حدود ۹/۳۹۷ میلی متر است .فروردین ماه با ۵/۶۷ میلی متر بیشترین و مرداد ماه با ۶/۴ میلی متر کمترین میزان بارندگی را دارند .میانگین دمای سالیانه ۷/۱۲ درجه سانتی گراد می باشد. توپوگرافی شکل روستا بصورت کوهپایه ای بوده و خانه ها بصورت پلکانی در کنار هم قرار گرفته اند و بافت روستا یک بافت کاملا" متراکمی می باشد که این فرم روستا را می توان دلیلی بر امنیت و دوری از خطرات منطقه در شکل گیری روستا نام برد. منابع تامین آب آشامیدنی و کشاورزی روستا اب اشامیدنی روستا از سه چشمه تامین می شود که به یک منبع زمینی ۲۰۰ متر مکعبی هدایت گردیده وتوسط لوله کشی به داخل خانه ها می رسد و بطور میانگین هر روز ۴ ساعت قابل مصرف است. اراضی کشاورزی روستا نیز از چشمه کلستیرکه دارای آب دائمی است و چند چشمه کوچک که هر کدام چند قطعه محدود از اراضی را آبیاری می کنند ، تامین می شود . تعیین محدوده محلات و بررسی نطفه ها و مراکز محله جمعیت بر اساس آمار خانه بهداشت روستای زنوزق از ۲۰۱۰ نفر جمعیت روستا ۱۰۴۳نفر مرد و ۹۶۷نفر را زنان روستا تشکیل می دهند در نتیجه نسبت جنسی در این روستا ۸/۱۰۷می باشد یعنی در مقابل هر ۱۰۰زن حدود۸/۱۰۷مرد موجود می باشد . ۱- تعداد جمعیت ۲۰ساله و پایینش ۸۶۳نفر بوده که ۹/۴۲٪از کل جمعیت را به خود اختصاص داده است. ۲- شمار افراد کمتر از ۴۰ ساله ۱۴۶۹نفر بوده که۰۸/۷۳٪جمعیت را شامل می گردد. مهاجرت تعداد کل مهاجرین که در ۱۰ سال گذشته از یکصد خانوار نمونه گیری شده روستا را ترک کرده اند ۱۰۰ نفر بوده است. که ۶۰ نفر آن را مردان و ۴۰ نفر آن را زنان تشکیل می دهند، که نشان می دهد ۶۰٪ مهاجران مردان هستند که حدود ۵۹ درصد آنها صرفاً به خاطر پیدا کردن کار مهاجرت کرده اند و زنان که ۴۰٪ مهاجران را تشکیل می دهند تقریباَ ۱۰۰ درصد آنها به خاطر ازدواج روستا را ترک کرده اند. از این میان تنها ۳ نفر به خاطر سکونت در شهر و دسترسی به خدمات رفاهی در سطح بالا مهاجرت کرده اند. بقیه هم به علت عوامل فرهنگی، تحصیل و غیره مهاجرت نموده اند. بنابراین عامل اقتصادی در این روستا مانند اعلب مناطق دیگر بیشترین سهم را در علل مهجرت داشته است. از میان مردان ۲۶ نفر آنها هنگام مهاجرت مجرد بوده اند که اغلب به خاطر کار و تحصیل مهاجرت کرده اند. از میان ۱۰۰ نفر مهاجر آنها ۱۵ نفر از آنها دارای مهارت خاصی بوده اند اغلب نجاری و مبل سازی. میانگین سن مهاجرین هنگام ترک روستا ۲۰ سال است که بیانگر این است که جوانان که نیروی فعال و مولد اقتصادی هستند روستا را ترک کرده اند و آنچه باقی مانده است سالخوردگان، خردسالان و زنان غیر فعال هستند که این وضعیت یعنی عدم تولید و عدم تشکیل سرمایه خودبه خود بیکاری را تشدید می کند. میانگین سن مهاجرین مرد هنگام ترک روستا ۷۵/۲۲ بوده ولی این میزان برای مهاجرین زن حدود ۱۷ سال است که تقریباً ۱۰۰ درصد آنها ازدواج کرده و به تبعیت از همسرشان مهاجرت کرده اند. مهاجرت نخبه گزین است چرا که همه ی مهاجران نمی توانند در زندگی شهری جذب شوند و خود را با آن وفق دهند. لذا اکثر مهاجران با سواد بوده اند که ۴۰٪ آنها دارای مدرک دیپلم و ۸٪ آنها دارای تحصیلات عالی بوده اند. الف) از میان عوامل طبیعی خشک سالی باعث شده عده ای زمینهای خود را فروخته و به شهر مهاجرت کنند.  ب) عوامل اجتماعی نیز برای جوانان مطرح بوده است.  ج) عوامل جمعیتی و عدم تناسب جمعیت و منابع از عوامل اصلی مهجرت در این روستا است.  د) عوامل فرهنگی نیز تا حدودی دخیل بوده است که اغلب برای افراد تحصیل کرده مطرح است.  هـ) عوامل ارتباطی که یکی از عوامل تسریع مهاجرت بوده است.  و) از بین عوامل سیاسی احداث سد زنوز بر روی اراضی کشاورزی روستار زنوزق باعث مهجرت عده ای شد که یا از طریق فروش زمینهای خود به سد یا از طریق شاغل شدن آنها در جریان احداث سدّ به درآمدی رسیدند که توانایی مهاجرت یافتند. به طور کلی تلفیقی از عوامل فوق در مهاجرت اهالی روستای زنوزق مؤثر بوده است. اما عوامل مادر و اصلی مهاجرت عامل اقتصادی است که منشأ اصلی آن نیز بالا بودن میزان رشد جمعیت و مازاد نیروی فعال اقتصادی است. امکانات آموزشی لازم به ذکر است هر ساله در مقطع راهنمایی حدود ۲۵-۱۵ نفر از روستای درق به روستای زنوزق می آیند. جمعیت فعال و غیر فعال اقتصادی براساس آمار خانه بهداشت سال ۱۳۸۵ در روستای زنوزق از ۱۶۲۸ نفر جمعیت ۱۰ ساله و بالاتر حدود ۷۵۳ نفر یعنی ۴۶٪ از نظر اقتصادی فعال هستند.