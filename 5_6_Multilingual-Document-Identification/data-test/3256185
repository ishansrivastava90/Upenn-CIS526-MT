Konsensus är på användarna strävar efter att söka samförstånd, men konsensusbeslut betyder inte alltid att beslut tas i enhällighet eller att omröstningar är önskvärda. Konsensus uppstår vanligtvis genom att användarna redigerar varandras bidrag, och ibland diskuterar frågor på diskussionssidor. I undantagsfall uppstår meningsskiljaktligheter som inte går att lösa den vägen, och då finns olika metoder för konfliktlösning. Konsensus är inte statiskt, utan ändras ofta över tiden. På Wikipedia blir det ibland konflikter mellan användare. Vid vissa konflikter händer det att någon part kontaktar åsiktsfränder, som inte är aktiva användare på Wikipedia, och uppmanar dessa att delta i debatter eller omröstningar. Man ska dock vara beredd på att andra användare alltid har rätt att säga nej, när man ber om hjälp, och att det kan finnas många skäl till det, som inte är personliga. Självklart går det inte alltid att hitta en lösning som exakt alla kan acceptera. Inget system är perfekt, och det finns inskränkningar även i parlamentarisk demokrati. Fyraprocentsspärren som hindrar små partier från att komma in i Sveriges riksdag är en sådan. Det viktiga i wikipediasammanhang är dock strävan efter samförstånd, och att ha arbetsformer som underlättar detta istället för att, som i riksdagsdebatter, arbeta med polarisering. Det ligger i wikins natur att ständigt förändras. Varje dag besöks den av nya människor, och med hjälp av ny kunskap och nya idéer kan wikigemenskapen nå fram till nya insikter. Det är viktigt att gamla beslut går att ifrågasätta, och detta oavsett om dessa fattats genom omröstningar eller konsensus. Detta gäller både beslut som tas genom grundläggande redigerande och diskuterande i en mer geniun konsensussökande metod, och de som hjälps på traven via någon typ av rådgivande omröstning eller enkät. Beslut som fattas i  omröstningar/enkäter är inte mera bindande än andra. Konsensus är inte statiskt, konsensus kan förändras. Då och då sägs det att "Wikipedia är ingen demokrati". I samband med detta påpekas även att Wikipedia inte är en anarki, och heller ingen byråkrati. Vad är det då, som varken är demokrati, byråkrati eller anarki? Wikipedia är ytterst i händerna på stiftelsen Wikimedia Foundation. Om stiftelsen av någon orsak skulle välja att lägga ner Wikipedia, skulle det bli så. Troligen skulle andra raskt fortsätta arbetet, plocka upp innehållet - om inte annat så från de olika spegelsajter som finns här och var - men det skulle inte vara Wikipedia längre. En tredje betydelse som används ibland, är Wikipedia är inte en majoritetsdemokrati. Majoritetsdemokrati är vad vi oftast tänker på, när vi hör ordet demokrati - man håller omröstningar, och den sida som får flest röster vinner. Visst är det på många sätt de gräsrötter som tillsammans bildar Wikipedia-gemenskapen som bestämmer över hur Wikipedia ska utformas, men Wikipedia är inte en representativ demokrati där man väljer representanter som sedan sköter beslutsfattandet. Inte heller röstar man om allting, som i en direkt demokrati. Istället, menar många, ska konsensus vara den viktigaste metoden för beslutsfattning på Wikipedia.