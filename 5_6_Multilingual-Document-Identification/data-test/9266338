Trollheimshytta er ei betjent turisthytte som ligger i fjellområdet Trollheimen i Møre og Romsdal og Sør-Trøndelag. Hytta er eid av Trondhjems Turistforening. Hytta har 80 senger i sesongene, 26 senger i den selvbetjente perioden og er da låst med DNT-nøkkelen. Den har fått navn etter fjellkjeden den ligger i, nemlig  Trollheimen. Byggingen av Trollheimshytta ble påstartet i 1889. Den avkjøpte tomtens tidligere eier Fiske ble satt til å bygge hytta, og den 11. juli 1890 ble hytta inviet. Hytta var et toetasjes hus med kjøkken, spisestue, peisestue og to små soverom samt vertinnerom i første etasje, og to store saler med mange soveplasser i den andre etasjen. Hytten hadde da 16 soveplasser, med mange av dem som dobbeltsenger, slik at det gikk fint an med sengeplasser til rundt 25 gjester. Samarbeidet mellom KNT hadde ikke betalt sin del av regningene, og TT ble da irriterte på dem over at de ikke kunne gjøre ferdig regnskapet. Men KNT betalte ikke, og etter nesten 5 års forhandlinger ble hytta overtatt av Trondhjems Turistforening den 17. mars 1895. Hytta var såpass ny at stiene til andre plasser fra hytta ikke var så gode. Derfor måtte folk fra TT restaurere stiene ofte. T-er ble malt på steiner, og stier ble ryddet for trær i lavlandet. Verre var det at frittgående, beitende kyr, særlig okser, som ble løslatt fra gårder i Rindalen, kom og raserte stiene, og i tillegg kunne være en trussel for turgåerne. Så, turer i okseområdet ble til og med frarådet å ferdes på i en av årbøkene til TT. Dette kunne være en en faktor til at besøkstallet gikk ned fra 1893 og til rundt 1900. I starten ble hytta godt besøkt, men etterhvert dalte gjesteantallet, noe TT ikke var særlig fornøyd med. Noen sa grunnen var nettopp oksene som streifet rundt i Trollheimen, TTs teori var at sykkelen hadde blitt populær i Norge, og at folk heller ville dra på sykkeltur enn å dra til fjells. Dette endret seg heldigvis i starten av 1900-årene, da folk begynte å gå på ski til hyttene, og besøksprotokollen, som var ganske liten, måtte byttes ut. Og så, i 1910, begynte besøksantallet å stige betraktelig. Dette var trolig på grunn av at Thamshavnbanen hadde blitt åpnet to år siden, og skapte lettere tilgang til hytta. Det begynte å bli trangt i spesielle deler av sesongen, og Trondhjems Turistforening begynte derfor å tenke på påbygning av hytta, noe som skulle starte to år senere. Nå som Trollheimshytta hadde blitt større, hadde både spisestua og kjøkkenet blitt utvidet, hytta hadde fått en splitter ny pesiestue, og det ble nye soverom samt at de gamle ble delt opp, slik at det ble flere sengeplasser i hytta. Til sammen hadde det nå blitt en omtrent 23 senger å ligge på. På grunn av påbyggelsen ble pågangen til hytta stor, og Trollheimshytta holdt for første gang i 1914. Slik skulle det fortsette å være mange år fremover. I tjue år fungerte Trollheimshytta som normalt. Små vedlikeholdsarbeider ble gjort av personalet som jobbet på hytta, og besøksantallet holdt seg på den samme plassen. Så, midt under tyskerne, og dermed stengt for uvedkommende. Men da krigen var ferdig, ble det rekordantall av besøkende på sommeren, med hele 1366 gjester. Slik fortsatte besøkstallet å stige, med 1291 overnattinger i 1946 og hele 1536 i 1948. Hytta var ikke beregnet for så mange personer, og noe måtte helt klart bli gjort. Sommeren 1951 ble utvidelsen startet. Grunnmuren var ferdig i løpet av sommeren, og etter at høsten, vinteren hadde passert og påsken meldte seg, var byggingen i all hovedsak fullført, og den 28. juni 1952 var alt klargjort og innvielsesfasten kunne bli satt igang. Det som hadde skjedd av forbedring i hytta var mye. Hytta hadde i første øyekast blitt større. Kjøkkenet hadde også blitt utvidet betraktelig, og i den tidligere forholdsvis beskjedne entréen, hadde de nå fått plass til et kontoravlukke for betjeningen. Et nytt betjeningsrom hadde kommet, og en spisestue hadde blitt plassert i nybygget. I andre etasje ble det nye vaskerom for kvinner og herrer, og et trengt tørkerom ble godt mottatt sammen med 33 nye senger, slik at Trollheimshytta nå kunne huse 56 gjester. To vedovner ble også plassert i gangen slik at hytta enkelt kunne varmes opp i påska. Så kom det i staten om at kjøkkenet, sanitæranlegg og brannsikkerheten måtte forbedres. Så, i Utedo fra selvbetjeningskvarteret ble bygget om til hunderom, og nye utedo ble bygd i et eget hus bak hytta. Dessuten ble et nytt kjøkken bygd i en forlengelse bakover hytta, og en trapp ble satt på kjøkkenets gamle plass. Det var alt som skulle til for at brannsikringene var i orden. Over kjøkkenutbygget ble det nå plassert dusjrom for damer og menn samt et rom til å huse betjeninga. Spisesalen ble også større og en ny resepsjon hadde blitt bygd i entréen. Så da hytta var ferdig 25. juli 1994 ble det satt igang en stor feiring. I 1997 ble det lagt torvtak på hyttene i stedet for eternitt, noe som passet hytta mye bedre.