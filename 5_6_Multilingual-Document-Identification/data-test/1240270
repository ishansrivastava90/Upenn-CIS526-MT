הסדרה שודרה ב־ABC מ־8 באפריל 1990 ועד ל־10 ביוני 1991. מספר פרקים נכתבו ובויימו על ידי לינץ' ופרוסט, אך רובם בויימו על ידי במאים-אורחים. הסדרה הופקה על ידי חברת ההפקות של אהרון ספלינג וכללה 30 פרקים שהתפרשו על פני שתי עונות. אורך רוב הפרקים הוא 48 דקות, חוץ מהפרקים הפותחים את העונה הראשונה והשנייה, שאורכם 113 דקות. התקדמותה האיטית של החקירה גורמת לכל תושבי טווין פיקס לרצות לבחון היטב את כל צעדיהם של הסוכן קופר ושל האנשים ממשרד השריף, מה שלא עוזר לחקירה. הסדרה מושפעת מאופרות סבון בהצגה הרגשנית של התלבטויותיהן המוסריות של הדמויות. למעט חריגות בודדות, כל פרק ייצג יום אחד מתוך הכרונולוגיה של העלילה. העונה הראשונה כללה 8 פרקים בלבד, כשהחיפוש אחר רוצחה של לורה פאלמר הוא הכוח המניע של הסדרה. הסדרה נחשבה בזמנה למהפכנית מבחינה אומנותית וטכנולוגית לגבי תוכנית טלוויזיה, עם סטנדרטים חסרי תקדים של הפקה, כשלינץ' מקפיד לשמור בכל העת על רמה של הפקה קולנועית. היא נחשבת מבחינה זו לאימן הרוחנית של סדרות כמו הבית הלבן ועמוק באדמה. הסדרה זכתה להצלחה גדולה בגלל הכתיבה האינטליגנטית, הדמויות הביזאריות, הפופולריות של הסוכן דייל קופר והאווירה המסתורית/הומוריסטית. הצלחת הסדרה הפכה לסוג של טירוף בתקופה שלאחר הסיום המעורפל של העונה הראשונה, וכוכביה ויוצריה הופיעו בקביעות בתכניות אירוח ובראיונות. הסדרה הייתה מועמדת ל־8 פרסי אמי ב־1990 אך לא זכתה ולו באחד. השחקן קייל מק'לאכלן, שגילם את דייל קופר, הטיל וטו על הרומן שהכותבים תיכננו בין קופר לבין אודרי הורן, בטענה שדמות מוסרית כל כך כמו קופר לעולם לא תהיה מעורבת ברומן עם תלמידת תיכון. הכותבים נאלצו להוסיף עלילות־משנה חדשות כדי לחפות על חסרונו של הרומן. קו העלילה הפך ליותר ויותר אבסורדי, ורבים טענו שהסדרה איבדה את האינטליגנציה והקסם של העונה הראשונה. לאחר ירידה חדה ברייטינג, הרשת הודיעה על תקופת המתנה, הודעה שברוב המקרים מובילה לביטולה של הסדרה. לאחר קמפיין מסיבי של גרעין המעריצים הגדול שעוד נשאר לסדרה, הוחלט להקרין את ששת הפרקים שנותרו עד לסיומה. סיומה הלא ברור של הסדרה הזכיר את הסיום המעורפל של העונה הראשונה וממשיך להעסיק את המעריצים עד היום. המידע שקופר למד ממקורות על-חושיים הוביל אותו למספר חשודים, אך הוא יודע שהמפתח הוא מציאת יומנה הסודי של לורה. יומן זה נמצא בידי הרולד סמית', שלורה סמכה עליו. היומן הסודי מגלה שהחל מגיל מאוד צעיר לורה נוצלה בידי רוח ששמו בוב, ועיסוקיה בסמים ובסקס היו האמצעים כדי להימלט מבוב. תוך שקופר צולל עמוק יותר לתוך חייה הסודיים והאפלים של לורה פאלמר, הוא נתקל באדם גידם שמגלה לו שבוב הוא חברו הוותיק לשתייה שאהב לצטט שירה והיה מעורב במספר פעילויות פושעות, אך מצד שני, אותו בוב כבר מת מזמן. מאדי פרגוסון, שהיא בת-דודתה של לורה שגם דומה לה מאוד, מגיעה לבקר אצל הוריה של לורה. שני ההורים מתבלבלים לפעמים בינה לבין לורה. מאדי גם נעשית אובססיבית למצוא את רוצחה של לורה ומגלה שזהו לא אחר מאשר אביה של לורה, ללנד פאלמר. ללנד רוצח את מאדי, אך נעצר בידי דייל קופר, שמגלה שבללנד נכנסה רוח רעה, ושרוח זו היא בעצם בוב. ללנד מטיח את ראשו בקיר תאו ורגעים ספרורים לפני שהוא מת, נשמתו חוזרת למקומה. כשאנני מנצחת בתחרות "מיס טווין פיקס", ווינדום חוטף אותה אל "הבקתה השחורה",  ש"החדר האדום" הוא, ככל הנראה, חלק ממנה. קופר נכנס לשם בחיפוש אחר אנני, וחווה מספר היכרויות ביזאריות. לקראת סיום הסדרה, הרוח הרעה בוב נכנסת בקופר והוא אינו מזוהה על ידי אף אחד מן הסובבים אותו.