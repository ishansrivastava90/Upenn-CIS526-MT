Šemetkovce je Slovensku v okrese Svidník. Nad obcou je zachovalý drevený kostolík z roku 1752 zasvätený sv. Michalovi Archanjelovi, ktorý stále slúži svojmu účelu. Prvá písomná zmienka je o obci z roku 1572. V dobových dokumentoch je obec uvádzaná pod názvom Semethkocze, v roku 1618 Semetkocz, Semetkowze,  1773 Semetkocz, Semetkovecz, 1786 Sem[et]kócz, Semetkowcze, 1808 Szemetkócz, Semetkowce, Smetkowce, 1863–1902 Semetkóc, 1907–1913 Szemes, 1920 Semetkovce, a od roku 1927 Šemetkovce. Vlajka Šemetkovce súčasť panstva Makovica a v 19. storočia patrili Szirmayovcov.  V roku 1782 mala obec 29 domov a 228 obyvateľov, v roku 1828 bolo v obci 32 domov a 252 obyvateľov, v roku 1940 42 domov a 268 obyvateľov, ktorí sa zaoberali chovom dobytka a pracovali v lesoch. V polovici 19 storočia tento región postihlo veľké vysťahovalectvo, ktoré neubránilo ani túto obec. Aj na začiatku 20. storočia a vzniku prvej ČSR sa charakter zamestnania nezmenil. Pre vylepšenie finančnej situácie obyvatelia si vypomáhali sezónnymi práca. V rokoch 1943 až 1944 v obci a na okolí pôsobili partizánske skupiny. Počas prechodu frontu v novembri 1944 obec bola veľmi poškodená. JRD bolo založené až v roku 1960. Značná časť obyvateľov pracovala v priemyselných závodoch vo Svidníku a v Košiciach. Veža cerkvi je zakončená makovičkou s tamburom a kovaným kovovým krížom, ktorá vyrastá z konštrukcie objektu. Dvojstupňovité stanové strechy nad svätyňou a loďou sú zakončené kužeľovitými vežičkami pokrytými šindľom s kovanými krížmi. Celý zrub obdobne ako i ostatné drevené cerkvi z exteriéru je obložený vertikálne položenými doskami s lištami, ktoré boli obnovené v roku 2001. Pred portálom cerkvi je malá vstupná predsieň, ktorej taktiež strecha je pokrytá šindľom. V interiéri cerkvi na stenách sa zachovali zvyšky nástenných malieb. Barokový štvorradový drevený ikonostas s cárskymi dverami je z 2. polovice 18. storočia. Niektoré ikony zakomponované do ikonostasu sú zo staršieho obdobia. Ikonostas a oltár boli reštaurované v rokoch 1969 - 1970. Znovu bol reštaurovaný v roku 2005. Na oltári sú tzv. miniaturne antické stĺpiky,  a je tam malý bohostánok s ikonou Panny Márie. Zvonica s tromi zvonami z druhej polovice 20. storočia, bola postavená v 19. storočí a nachádza sa na mieste zvonice z 18 storočia. Výmera šemetkovského chotára je 706 ha.