Тим во никој случај своите идеи не ги чувал за себе, напротив тој напорно се обидувал да дискутира на оваа тема преку интернет. Во септември 1991 започнаа таканаречените WWW разговори, ентузијасти од целиот свет имаа можност да учествуваат во дискусиите да ги изнесуваат своите идеји, мислења. Во 1992 голем број на академици и компјутерески истражувачи покажале голем интерес. Dave Regget вработен во Hewlett Packard Lab, Бристол — Англија со голем интерес ги следел овие дискусии. Во 1992 Dave го посетил Tim. Тие заедно дискутирале за ХТМЛ неговите можности и начини како да го унапредат, како би требал да изгледа за да биде привлечен за корисниците, Dave разгледувал списанија издвојувајќи некои каратеристики кои ХТМЛ би требал да ги има. Откако се вратил во Англија Dave седнал на својата тастатура и го создал ХТМЛ+, побогата и подобрена верзија од претходната. Lou Montulli е еден од првите кои направиле интернет прелистувач без кориснички посредник односно биле текст базирани, Lynx прелистувачот бил наменет за терминали и за компјутери кои работеле во DOS околина. Lou Montulli потоа бил повикан да работи за Netscape Communications Corp. но иако тој работел на развивање на прелистувачи тој сепак останал лојален на идејата за развивање на ХТМЛ и негово стандардизирање за глобална употреба. Додека Eric Bina и NSCA тимот деноноќно работеле на нивниот прелистувач Mosaic, Dave од Hewlett Packard Labs. работел на неговиот прелистувач наречен Arena надевајќи се дека во него ќе може да ги прикаже сите новитети кои ги вовел во ХТМЛ. Во април 1993 Mosaic интернет прелистувачот е објавен и намент за Sun Microsystems Inc. компјутери, кои биле употребувани за софтверски развој. Microsystems Inc. компјутерите користеле UNIX оперативен систем. Mosaic прелистувачот ги проширил можностите на ХТМЛ, но подоцна голем број на акдемици имале несогласувања во врска со воведените новини бидејќи сметале дека се само за определена намена и не се добро дизајнирани. Работата на Dave Raggett на новиот прелистувач Арена, напредувала полека од причина што тој самиот работел на неа и немал финансиски средства да најми тим, компаниите како Hewlett Packard сметале дека интернетот ќе биде неуспех односно не верувале дека има иднина во него и поради тоа не биле заинтересирани за инвестирање во развој на интернетот, едноставно биле несигурни дали може да се заработи со помош на интернетот. Уште едно од недоразбирањата било тоа што се сметало дека интернетот односно Хипертекстот е наменет за академици и научници додека пак големите компании сметале дека телефонските компании ќе овозможат глобална комуникација каква што се стремел да обезбеди интернетот. Резулатат на ваквото недоразбирање било тоа што голем број на веб истражувачи немале доволно време да посветат на унапредување на овој нов систем на комуникација, а и исто така имало и голем број на разочарани истражувачи. На Dave Raggett не му преостанувало ништо друго освен дома да продолжи да работи на својата идеја. Подоцна Арена прелистувачот на Dave Raggett бил употребен за развој во CERN. Во мај 1994 година Spyglass, Inc. потпишува мултимилионски договор со NCSA за дистрибуирање на Mosaic прелистувачот. Во август 1994 Институтот од Илиноис целосно ги отстапува правата за Mosaic прелистувачот на Spyglass, Inc. За време на цела 1993 година, Marc Andreessen очигледно се почуствувал навистина изиритиран од тоа што само бил назначен да работи на проектот Мозаик, наместо да биде одговорен за проектот. По дипломирањето, одлучул да ја напушти NCSA и заминал за Калифорнија каде го сретнал Jim Clark, инвеститор, кој бил веќе добро познат во Силиконската Долина. Заедно ја основале Mozaic Communications, која прерасна во Netscape Communications Corp во ноември 1994 година. Нивниот план бил да направат и да објават нивни сопствен интернет прелистувач. Нивниот прелистувач беше многу успешен, толку многу што некои по грешка мислеа дека Netscape го измислил интернетот. Нивната успешност одеше до таму што и оние кое се потпираа на врски со низок сообраќај, односно тоа се оние кои имаат само модем врска од нивниот персонален компујтер, имаа пристап до интернетот. Тоа беше голема заслуга за компанијата. Следејќи ја шемата, Netscape започнаа со воведување на свој HTML ознаки без претходно да ги тестираат на Интернет. Netscape ретко се појавуваа на големите Меѓународни WWW конференции, но изгледа дека ги воспоставувале HTML стандардите. Во 1995 ХТМЛ беше збогатен со голем број на нови ознаки како на пример BGCOLOR атрибут на BODY елементот потоа FONT FACE ознака наменета за уредување на изгледот на страната. Овие нови ознаки се нашле во таканаречената црна книга на конзорциумот поради тоа што тие верувале дека нивна задача е да се грижат за тоа која ќе биде структурата на документите, а не нивниот визуелен изглед. Dave Raggett извесно време работел на неговите идеи за ХТМЛ, и конечно успеал да ги формулира и да ги објави како скица на интернет во 1995. Dave вовел нова ознака за внесување на слики во документ FIG за која се надевал дека ќе ја замени IMG ознаката, исто така вовел и ознаки за уредување на изгледот на страниците како што се STYLE и CLASS. Неговата идеја била да им даде слобода на дизајнерите на своите страни да им дадат и малку подобар визуелен изглед. Иако ХТМЛ 3 бил доста прифатен и распространет, не можело да биде ратификуван од страна на IETF. Изговорот бил дека новиот ХТМЛ 3 е премногу голем и полн со новитети. Било едноставно незамисливо да се најде консензус за скица долга 150 страни, па затоа одлучиле да организираат конференција на која сите ентузијасти, програмери, развивачи на прелистувачи ќе се изјаснат за ХТМЛ 3. Во почетокот голем број на создавачи на прелистувачи го подржувале ХТМЛ 3, но до забуна дошло поради тоа што секој ги прифаќал оние ознаки и новитети кои најмногу му одговарале. Се појавиле голем број на прелистувачи кои нуделе подршка за новиот ХТМЛ 3 па дури и некои дополнувања, така што било тешко дали всушност се појавил ХТМЛ 3 или веќе постоел. Првата верзија на интернет Експлорер е најавена од страна на Microsoft Corp. со што Netscape конечно добива конкурент. Прелистувачот на Мајкрософт стана број еден благодарение на новата можност ActiveX на Интернет Експлорер, за да не заостане Netscape воведе додаток за својот прелистувач кој овозможува употреба на ActiveX опцијата. Ваквиот начин на борба трае и ден денеска, да се создаде нешто ново а останатите да се обидуваат да го следат. Во ноември 1995 излезе Интернет Експлорер 2.0 за Windows NT и Windows 98. Идејата за ХТМЛ тимот беше добра но само како идеја, во реалноста не беше така добро остварливо. Бројот на E-mail соработници секојдневно се зголемувал и достигнал толку голем број што ХТМЛ тимот немал време за програмирање секој ден биле затрупувани со илјадници е — маил пораки. Поради ова заостанувале многу во поглед на создавањето на нови прелистувачи. Додека пак останатите компании немале време да чекаат за секоја новост во ХТМЛ јазикот да се организира дебата. Ноември 1995 — Создавачите на прелистувачи се обединуваат за да состават нова група за развој на ХТМЛ стандарди Во ноември 1995 година Dave Raggett ги повикал сите претставници на поголемите компании да се обединат. И за негово изненадување прифатиле. Lou Montulli од Netscape, Charlie Kindel од Microsoft, Eric Sink од Spyglass, Wayne Gramlich од Sun Microsystems, Dave Raggett, Tim Berners-Lee и Dan Connolly од W3 Consortium, и Jonathan Hirschman од Pathfinder, сите заедно работеле на создавање на нови ХТМЛ стандарди. Bert Bos, Håkon Lie, Dave Raggett, Chris Lilley и други од W3 конзорциумот се состанале во Франција и ги поставиле основите на Cascading Style Sheets, целта на овој нов јазик била со помош на еден документ да се уредуваат повеќе ХТМЛ документи односно да се уредува нивниот дизајн. Следејќи го успехот од септември 1995 W3 конзорциумот формирал Одбор за преглед на издавачи на ХТМЛ со цел да помогне во создавањето на ХТМЛ стандарди. Овој одбор се состоел од претставници од IBM, Microsoft, Netscape, Novell, Softquad и претставници од W3 конзорциумот. Нивна цел била да се стандардизира ХТМЛ и конечно да се престане со натпреварот помеѓу различните прелистувачи кои сакајќи да постигнат успех на пазарот воведувале голем број на нови ознаки со што само го уништувале ХТМЛ.