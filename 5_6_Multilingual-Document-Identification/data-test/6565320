Dalam filem pertama, Diagon Alley kelihatan berhampiran dengan Pasar Leadenhall di bandar London. Di sebalik pintu perak itu pula terdapat sebuah dewan berbatu marmar yang sangat besar dan terdapat kira-kira 100 ekor goblin yang duduk di bangku-bangku yang tinggi di belakang sebuah kaunter yang panjang, terdapat banyak pula pintu keluar dari dewan itu, namun, jumlah goblin yang menunjukkan jalan masuk dan keluar adalah lebih ramai. Di bahagian yang lebih dalam, terdapat pintu-pintu kebal yang tersimpannya harta para ahli sihir dan dilindungi dengan perlindungan yang ketat dan kompleks. Di bahagian peti-peti simpanan pula terdapat laluan berbatu yang sempit yang diterangi oleh obor-obor yang menyala. Laluan peti-peti simpanan itu menurun dengan curam dan terdapat sebuah landasan kecil di lantainya. Kawasan di situ boleh dilalui dengan pedati khas yang tidak mempunyai pemandu yang akan melalui jalan yang bengkang-bengkok dan berbelit-belit. Di dalam Gringotts juga terdapat sebuah tasik bawah tanah tempat stalaktit dan stalagmit yang besar muncul dari siling dan lantai gua. Gringotts juga menawarkan perkhidmatan penukaran wang dunia ahli sihir dengan wang Muggle. Semasa Harry Potter pertama kali melawat bank ini, beliau telah diberitahu oleh Hagrid yang seseorang itu boleh menjadi gila jika individu tersebut cuba untuk merompak bank ini. Goblin adalah sejenis makhluk yang tamak dan amat berhati-hati dalam usaha mereka untuk melindungi segala bentuk wang dan harta-harta bernilai, yang membuatkan mereka golongan yang amat sesuai untuk dipertanggungjawabkan menjaga harta-harta tersebut. Tambahan lagi, mengikut kata Hagrid, Gringotts adalah tempat yang paling selamat untuk menyimpan sesuatu selain daripada Hogwarts. Selain daripada itu di dalam Gringotts juga ada naga yang mengawal bilik kebal yang teramat penting di dalamnya. Terdapat beberapa cara untuk membuka bilik-bilik kebal. Kebanyakan bilik kebal seperti milik Harry menggunakan kunci keemasan untuk membukanya. Bagi bilik kebal yang berkeselamatan tinggi, pintu-pintunya disihir supaya hanya goblin tertentu sahaja yang boleh membukanya. Contohnya, pintu bilik kebal nombor 713 yang menyimpan Batu Hikmat perlu dibuka oleh goblin yang diiktiraf dan apabila goblin tersebut membuka pintu tersebut, pintu tersebut akan mencair dan mendedahkan isi dalamannya. Jika ada orang lain cuba untuk membukanya, beliau akan disedut masuk dan terperangkap dan untuk memburukkan lagi keadaaan,bilik-bilik tersebut hanya akan diperiksa sekali setiap 10 tahun. Gringotts bukan sahaja mengambil pekerja dari golongan goblin seperti Griphook, Gornuk dan Ragnok, mereka juga mengambil pekerja daripada golongan ahli sihir seperti Bill Weasley yang menguruskan sistem mengambil semula artifak-artifak purba dari piramid-piramid di Mesir sebelum berpindah balik ke England. Fleur Delacour juga pernah bekerja sambilan di sana selepas Kejohanan Ahli Sihir Trio, untuk meningkatkan kemahiran berbahasa Inggeris beliau. Fred dan George telah menggunakan nama "Barangan Sihir Weasley" dalam Harry Potter dalam Piala Api untuk tempahan melalui surat. Untuk menjalankan sebuah perniagaan kedai barangan jenaka sentiasa menjadi impian mereka dan akhirnya impian ini tercapai apabila Harry telah menyerahkan wang kemenangan Kejohanan Ahli Sihir Trio kepada mereka iaitu sebanyak 1000 Galleon. Selepas berhenti daripada Hogwarts , kedua-dua kembar ini telah membuka kedai di Diagon Alley yang akhirnya mendapat sambutan yang amat mengalakkan. Kedai ini masih diteruskan walaupun setelah kematian Fred oleh George yang turut dibantu oleh adik lelaki mereka, Ronald Weasley. Kedai ini menjadi satu perhubungan antara Diagon Alley dan dunia manusia biasa. Hal ini kerana di bahagian luar pintu belakang kedai ini terdapat sebuah dinding yang ada bata-bata yang apabila diketuk akan membuka jalan ke Diaon Alley. Bata-bata tersebut boleh dijumpai dengan mengetuk tiga kali terhadap bata yang boleh dijumpai dengan mengira tiga bata menegak dan dua bata melintang. Encik Ollivander, seorang pekedai yang bermata pucat dan berambut putih membuat dan menjual pelbagai jenis tongkat sakti bagi para pelajar baru atau mereka yang telah patah tongkat mereka. Beliau mempunyai ingatan yang sangat baik kerana beliau boleh mengingati setiap ciri tongkat sakti pelanggannya walaupun sudah bertahun. Untuk memastikan setiap pelanggan mendapat tongkat sakti yang terbaik, beliau menggukur beberapa bahagian badan tertentu pelanggannya. Seperti Harry, beliau telah mengukur jarak lubang hidung Harry sebagai ukuran selain memeriksa tindak-balas pelbagai tongkat sakti dengan pelanggannya yang dikenali sebagai proses "tongkat sakti yang memilih tuannya". Kedai ini telah ditutup pada 31 Julai 1996 apabila Encik Ollivander hilang dari kedainya apabila beliau telah diculik oleh Lord Voldemort dalam cubaan Voldemort untuk merungkai rahsia tentang hubungan tongkat sakti Voldemort dengan tongkat sakti Harry. Pelanggan terakhirnya ialah Neville Longbottom yang telah membeli tongkat sakti yang diperbuat daripada kayu ceri dan berteraskan bulu Unikorn. Walau bagaimanapun, Encik Ollivander bejaya melepaskan diri dalam Harry Potter dengan Azimat Maut dan mungkin selepas kejatuhan Voldemort, beliau telah membuka kedainya semula. Pejabat ini dapat dilihat dalam filem Harry Potter and the Sorcerer's Stone semasa Harry dan Hagrid berada di Diagon Alley untuk membeli-belah.