Tintin hos gerillan är det tjugotredje i en serie klassiska seriealbum, skrivna och illustrerade av den belgiske serietecknaren Hergé, vars huvudperson är den unge reportern Tintin. Tintin hos Gerillan är det sista fullbordade seriealbumet med Tintin. Berättelsen publicerades som seriealbum 1976. Hergé tecknade albumet tillsammans med Bob de Moor. Hergé var nästan 70 år och råkade göra albumet en sida för lång - 63 sidor i stället för 62. Mellan sidorna 22 och 23 togs en sida bort där överste Sponsz råkar förstöra en byst av Plekszy-Gladz. Tintinfiguren ter sig i vissa avseenden moderniserad i jämförelse med tidigare album. Till exempel gör Tintin yogaövningar i handlingens inledning. En annan nyhet är att Tintin bär vanliga långbyxor istället för golfbyxor. Bakgrunden till albumet är en verklig händelse där en fransk författare, Régis Debray, fängslades i Castro till makten på militärjuntor. Tintin är på besök hos Kapten Haddock på Moulinsart. Haddock läser i tidningen att Bianca Castafiore, "Näktergalen från Milano", är på turné i Latinamerika. I San Theodoros har deras gamle vän general Alcazar störtats av general Tapioca, som bildat en militärdiktatur med stöd av diktatorn Plekszy-Gladz i Bordurien. Alcazar leder en gerillarörelse i djungeln. Medan de pratar häller Haddock upp ett glas Loch Lomond, men när han dricker det förvrids hans ansikte i en grimas. Whiskyn är helt odrickbar. Men när Tintin smuttar på den tycker han att den smakar helt normalt. På flygfältet i Tapiocapolis tas de emot av överste Alvarez, generalens adjutant. De blir körda till en villa på landet, vaktade av massor av soldater. Generalen kan tyvärr inte ta emot dem på flera dagar. Till sin hjälp får de en personlig betjänt, Manolo. Adjutanten återvänder sedan till inrikesdepartementet där överste Sponsz från Bordurien väntar. Sponsz har installerat dolda kameror i huset och de kan se vad Haddock och Kalkyl sysslar med. När översten får veta att Tintin inte följde med blir han besviken, "Men vi måste få hit honom..." Ute i villan upptäcker Haddock snart att de är satta mer eller mindre i husarrest när han försöker gå ut för att köpa tobak. Nästa morgon åker de i karavan med 14 beväpnade soldater till en tobaksaffär i staden. När Haddock återkommer till villan har Tintin kommit dit. Efter att ha satt på en skiva kan Tintin berätta att de övervakas med både mikrofoner och kameror. Överste Sponsz är nöjd, han har låtit anhålla Castafiore just för att få dit trion som lurade honom i ett tidigare album, Det hemliga vapnet. Vid besöket vid pyramiden klättrar Tintin, Haddock och Kalkyl upp till pyramidens topp tillsammans med Pablo. På toppen ger Pablo Tintin sin pistol och låter sig sedan bli bunden. Trion skyndar sig sedan ned på motsatt sida och springer in i skogen medan gerillan anfaller regeringssoldaterna. Men märkligt nog tackar adjutanten Pablo för hjälpen. Inne i skogen hittar de en av gerillans lastbilar. Tintin träffar deras gamle vän Alcazar som berättar att han bestämde sig för fritagningen så fort han fick deras meddelande från Pablo. Tintin blir förvånad eftersom de aldrig sänt något meddelande. Han ber Alcazar att stanna när vägen skakas av en kraftig explosion. Regeringssoldater försöker skjuta på dem med en kanon. De lämnar snabbt lastbilen och tar sig djupare in i skogen ända tills de kommer till en indianby där Ridgewell från Det sönderslagna örat håller till. Ridgewell förklarar att general Tapioca har gett indianerna whisky, vilket leder till Professor Kalkyl smyger ned tre piller i den stora grytan och vid middagen kan ingen dricka whisky utan att grimasera. Dagen efter fortsätter de mot gerillans läger. När de kommer fram är alla gerillasoldater kraftigt berusade eftersom general Tapioca ser till att slänga ned lådor med whisky i fallskärm över djungeln. Berusade soldater kan inte göra revolution och professor Kalkyl berättar för Haddock och Tintin om sin senaste uppfinning, piller som gör att en människa inte tål att dricka sprit. Tintin berättar för Alcazar att han kan bota gerillasoldaterna från att supa men bara på villkor att det inte får förekomma hämndaktioner eller dödsstraff vid revolutionen. Alcazar vägrar först, men går med på det efter att en berusad gerillasoldat kastat in en tårgasgranat i Alcazars hus. Senare ser de på TV från rättegången mot Castafiore. Både Castafiore, Dupondtarna, påkläderskan Irma och repetitören Igor Wagner är anklagade för sammansvärjning. Vid middagen senare kommer plötsligt en turistbuss till djungellägret. Det är karnevalsgruppen Muntra musikanter med Serafim Svensson som ordförande som har kört fel. Tintin kommer på en plan och på kvällen dricks alla musikanter redlöst berusade så att gerillan kan låna deras karnevalskläder och tar bussen in till stan. Inne i stan pågår den årliga karnevalen och den utklädda gerillan blandar sig med folket, dansar in i presidentpalatset och avväpnar palatsvakterna. General Tapioca och överste Sponsz står och tittar på karnevalståget. Med en pistol mot ansiktet övertygas dock generalen om det förnuftiga i att överlämna makten till Alcazar. Dupondtarna har dock dömts till arkebusering och det blir en kamp mot klockan att hinna stoppa avrättningen i tid. Dagen efter blir Tintin, Haddock, Kalkyl samt medlemmarna i Muntra musikanter medlemmar i San Fernando-orden.