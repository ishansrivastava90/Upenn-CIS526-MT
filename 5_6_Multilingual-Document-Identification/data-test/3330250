Forskjellig former for nakenkultur har eksistert som fenomen i uminnelige tider, men ikke i organisert form. Det er skrevet i en norsk roman at man i middelalderen sov under samme fell i Nord-Norge, og at nakenhet var vanlig ved sengetid. Den samme middelalder brakte med seg prester som fant skikken vederstyggelig, og bluferdigheten ble etterhvert fremherskende også der. Fra 30-tallets USA vet vi at sciencefictionforfatteren Robert A. Heinlein var ivrig nudist - i sin egen hage og bak høye gjerder. Praksis for nudister i USA er fortsatt den samme i så måte, men arealene er blitt større. De siste årene er det frigitt områder for naturisme i Norge en rekke med steder. Disse kalles for fristrender, for å skille dem fra naturiststrender som eies eller leies av naturister. I tillegg finnes det en rekke uoffisielle strender, som bl.a. Rishamn ved Krokeide i Bergen. Norske naturister driver også egne områder som andelslag/aksjeselskaper. Områdene er i praksis små campingplasser med vogn- og bobilplasser, rom- og hytteutleie samt teltplasser. Disse er åpne for naturister med medlemskap i INF. Interesserte kan få prøveopphold noen døgn før de bestemmer seg for medlemskap. Langt de fleste som praktiserer naturisme begrenser dette til sommersesongen. Siden medlemskap kun er nødvendig i forbindelse med foreningenes innebading om vinteren så gir antallet medlemmer i Norge, ca 2000, et noe beskjedent inntrykk av antall praktiserende naturister i Norge. Antallet brukere av fristrender og naturistrender om sommeren er anslått til å være ca 10 ganger så mange som antallet medlemmer av norske naturistforeninger. Flere lokale foreninger har avtaler med kommuner eller andre som driver badeanlegg om leie, slik at en time eller flere i uka er reservert for naturistsvømming i vinterhalvåret. I naturistmiljøer vektlegger man de fysiske og hygieniske hensyn og tar mindre hensyn til de vanlige sosiale regler for klær som gjelder i samfunnet ellers. Det innebærer f.eks. at en ved sin nakenhet ikke signalerer noe om seksuell status eller tilgjengelighet slik det ofte kan bli oppfattet ellers. Mange naturister har vært opptatt av å leve i pakt med naturen også på andre områder som f.eks. at en er økologisk og miljøbevisst, vegetarianer, yogautøver og opptatt av helse, gjerne tilhenger av psykoterapi, homeøpati samt spiritualitet. Selv om det generelt er og alltid har vært en større interesse blant naturistene for slike livsstiler er dette ikke en del av organisasjonenes filosofi og det er et stort antall naturister som ikke deler disse interessene. En meget viktig verdi i naturistmiljøet er aksept av alle kropper uavhengig av form, alder, skade og sykdom. Naturistmiljøet oppfatter seg derfor som en motkultur mot den ”kroppsfikseringen” som gjelder i samfunnet for øvrig. Dette har også medført at en del mennesker som ellers ikke finner seg til rette på vanlige strender foretrekker naturiststrender. Det betyr at man kan straffes med bøter eller fengsel i inntil ett år. Generelt sett er naturister akkurat som befolkningen for øvrig med den forskjell at de ønsker å være nakne når natur/klima tillater det.