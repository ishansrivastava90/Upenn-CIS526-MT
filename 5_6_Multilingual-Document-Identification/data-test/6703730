ვოლდემორი დასცინის მალფოებს და ბელატრის ლესტრეინჯს, რადგან ეს უკანასკნელი არის ნიმფადორა ტონკსის დეიდა. ბელატრის დებს ფიცს, რომ მოკლავს ბინძურსისხლიანს. დრაკო მალფოი, რომელიც ესწრება კრებას, შეშინებულია. ამ დროს ჰარი პოტერი ემზადება გასამგზავრებლად და კითხულობს ნეკროლოგს დამბლდორზე, სადაც ნახსენებია მისი დაც. სხვა სტატიაში ჟურნალისტი რიტა სკიტერი დასცინის ჰოგვორტსის ყოფილ დირექტორს და ამტკიცებს, რომ ის თავად იყო დამნაშავე დის დაღუპვაში. თავის ჩემოდანში ჰარი პოულობს სირიუსის ნაჩუქარი სარკის ნამსხვრევს, რომელშიც ეჩვენება დამბლდორის თვალი. ჰარი, რონი და ჰერმიონი აპირებენ ბილ უისლისა და ფლერის ქორწილზე დასწრებას, შემდეგ კი ჰორკრუქსების საძებნელად გამგზავრებას. ამისათვის რონი ქმნის თავის მსგავს ვამპირს, რომელიც უისლებმა უნდა წარადგინონ, როგორც ავადმყოფი რონი, ხოლო ჰერმიონი თავის მშობლებს უშვებს ავსტრალიაში და უქმნის მცდარ მოგონებებს, თითქოს მათ შვილი არასოდეს ჰყავდათ. მეორე დღეს დანიშნულია ბილ უისლისა და ფლერ დელაკურის ქორწილი. ჰარი სვამს სასმელს, რომელიც მეზობელი მაგლის იერს შესძენს, რათა სტუმრებმა მასში პოტერი არ ამოიცნონ. ქორწილის დროს ვიქტორ კრამი ეჩხუბება ქსენოფილიუს ლავგუდს, ლუნა ლავგუდის მამას. მიზეზი გახდა ლავგუდის კოსტუმზე კრამის მიერ შემჩნეული უცნაური ნიშანი - სამკუთხედი თვალი წრეში. კრამის თქმით, ეს არის ბნელი ჯადოქრის, გრინ-დე-ვალდის ნიშანი და ლავგუდსაც მის მომხრედ თვლის. სახლში ძიებისას ისინი მიხვდებიან, რომ ’რ.ა.ბ.’ ნიშნავს რეგულუს არკტურუს ბლეკს - ანუ სირიუსის ძმას, ყოფილ სიკვდილის მხვრელს. ბოღმიანი შინაური ელფის კრიჩერის მეშვეობით ისინი შეიტყობენ, თუ რა მოუვიდა მოპარულ ჰორკრუქსს. კრიჩერი სინამდვილეში ვოლდემორს ეხმარებოდა მედალიონის დაცვის შემოწმებისას. ვოლდემორმა კრიჩერს უბრძანა თასიდან შხამის დალევა და მიატოვა, მომაკვდავი. კრიჩერმა ტრანსგრესირებით გადაინაცვლა პატრონთან, რეგულუსთან, რომელმაც ის მოაბრუნა და შემდეგ, მასთან ერთად, დაბრუნდა გამოქვაბულში, სადაც თავად დალია შხამი. მაგრამ მანამდე მან თავად შეცვალა მედალიონი ყალბი ასლით და უბრძანა კრიჩერს, გაენადგურებინა ნამდვილი. კრიჩერმა ვერა და ვერ აასრულა მისი უკანასკნელი თხოვნა, მედალიონი კი მას წაართვა მუნდუნგუს ფლეტჩერმა. ჰარი სიმბოლურად გადასცემს ყალბ მედალიონს  კრიჩერს. ეს უკანასკნელი მას აღიარებს პატრონად. ჰარის ბრძანებით იგი პოულობს ფლეტჩერს და სირიუსის სახლში მოჰყავს. მუნდუნგუსი ამტკიცებს, რომ მედალიონი ქრთამის სახით გადასცა სამინისტროს თანამშრომელ დოლორეს ამბრიჯს. ჰარი, რონი და ჰერმიონი განაგრძობენ სირიუსის სახლში ცხოვრებას. სიკვდილის მხვრელები იქ ვერ შედიან, მაგრამ ქუჩაში აქა-იქ დადიან და სახლს თვალს ადევნებენ. სექტემბერში ჰოგვორტსის დირექტორად ნიშნავენ სევერუს სნეიპს, ბნელი ძალებისგან დაცვის მასწავლებლად - სიკვდილის მხვრელს სახელად ამიკუს კეროუ, ხოლო მაგლმცოდნეობის ლექტორად - მის დას, ალეკტოს. მაგლებად დაბადებულებს აგდებენ სკოლიდან და ართმევენ ჯადოსნურ ჯოხებს. ჰარი, რონი და ჰერმიონი გადაწყვიტავენ, მაგიის სამინისტროში შეიპარონ და დაიბრუნონ ნამდვილი ჰორკრუქსი. გარკვეული მომზადების შემდეგ ისინი იერის შემცვლელი სასმელის დახმარებით ემსგავსებიან სამინისტროს თანამშრომლებს და უპრობლემოდ შედიან შენობაში. ისინი იპარავენ მედალიონს, მაგრამ სიკვდილის მხვრელები შეიტყობენ მათი ნამდვილი ადგილსამყოფელის შესახებ. ამიერიდან ისინი იძულებულები არიან, ყოველი დღე გაატარონ კარავში, შეიცვალონ ადგილსამყოფელი და დამცავი შელოცვების იმედი იქონიონ. რამდენიმე თვის შემდეგ რონი, რომელზეც ჰორკრუქსი მეტად მოქმედებს, იწყებს წუწუნს და გაღიზიანებას. ჰარი, რონი და ჰერმიონი ტყეში შემთხვევით ისმენენ იმ გობლინებისა და ადამიანების საუბარს, რომლებიც ვოლდემორს ემალებიან. ისინი შეიტყობენ, რომ გოდრიკ გრიფინდორის ხმალი, რომელიც ინახება გრინგოტსის ბანკის შენობაში სინამდვილეში ყალბია. ნამდვილი ხმლით დამბლდორმა გაანადგურა მარვოლოს ბეჭედი. ჰარი და ჰერმიონი გახარებულები არიან, რადგან დარწმუნებულები არიან, რომ უკვე იციან, როგორ გაანადგურონ დანარჩენი ჰორკრუქსები. მაგრამ რონი სკანდალს აწყობს და განაცხადებს, რომ ისინი დროს ფუჭად კარგავენ. მათ შორის შელაპარაკება მოხდება და რონი ტოვებს თავის მეგობრებს. ჰარი და ჰერმიონი გადაწყვიტავენ, მოინახულონ გოდრიკის ღრმული, რათა იპოვონ ხმალი. ისინი მიემართებიან სასაფლაოზე, სადაც ჰარის მშობლები და დამბლდორის ნათესავები არიან დასაფლავებული. მოულოდნელად ისინი ხედავენ ბატილდა ბეგშოტს, გაჰყვებიან მას, მაგრამ ეს აღმოჩნდება სახეცვლილი ვოლდემორის გველი. ღრმულიდან გაქცევისას ჰარი შემთხვევით გადატეხავს თავის ჯოხს. ერთხელ ღამით, როდესაც ჰარი კარავს დარაჯობს, ის ხედავს პატრონუსს, რომელიც ძუ-ირემის ფორმას ატარებს. იგი ჰარის მიიყვანს გაყინულ ტბასთან, რომლის ფსკერზეც გრიფინდორის ხმალია დამარხული. ჰარი ჩაყვინთავს მის ამოსაღებად, მაგრამ ამ დროს მედალიონი-ჰორკრუქსი იწყებს მის გაგუდვას. მოულოდნელად ჩნდება რონი, რომელიც გადაარჩენს მეგობარს. ის ჰორკრუქსს ამორებული ხმლით ამსხვრევს. რონი ხსნის, რომ ის დაიჭირეს და როდესაც უკან დაბრუნება სცადა, ჰარი და ჰერმიონი ვეღარ იპოვა. მთელი ეს დრო მან ბილისა და ფლერის სახლში გაატარა, სანამ დამბლდორის ნაჩუქარმა დელუმინატორმა მას მეგობრების ნამდვილი ადგილმსამყოფელი არ უჩვენა. წიგნში ’მგოსანი ბიდლის ზღაპრები’ ჰერმიონი ამჩნევს გრინ-დე-ვალდის ნიშანს და მის შესახებ ქსენოფილიუს ლავგუდთან საუბარი სურს. ყველა ბილთან და ფლერთან გადაინაცვლებს. ჰარი უკიდურესად დაღვრემილია. იგი ასაფლავებს დობის და ოლივანდერისგან ცდილობს, უძლეველ ჯოხზე მეტი შეიტყოს. ის მოუთხრობს, რომ გრინ-დე-ვალდმა ჯოხი გრეგოროვიჩს მოჰპარა, ხოლო დამბლდორმა დაამარცხა გრინდევალდი - ანუ ჯოხმა გადაინაცვლა დამბლდორთან და ის დასაფლავებული იქნა მასთან ერთად. ჰარი ფიქრებით შეაღწევს ვოლდემორის გონებაში, მაგრამ გვიანია - ის ხედავს, თუ როგორ იღებს ბოროტი მბრძანებელი ამ ჯოხს ალბუსის საფლავიდან. ჰარი გადაწყვიტავს, აღარ სიკვდილის საჩუქრებიდან ყურადღება კვლავ ჰორკრუქსებზე გადაიტანოს, როგორც დამბლდორმა უბრძანა. ჰარის ახსენდება, თუ როგორ შეეშინდა ბელატრისას, როდესაც შეიტყო, რომ ვიღაცამ მისი აკლდამა მოინახულა. ის დარწმუნებულია, რომ შესაძლოა, იქ კიდევ ერთი ჰორკრუქსი იმალებოდეს. გობლინთან ერთად მეგობრები შეიმუშავებენ ბანკის გაძარცვის გეგმას. სანაცვლოდ გობლინი გრიფინდორის ხმალს ითხოვს. ისინი იცვლიან იერს და უჩინმაჩინის მოსასხამით და იმპერიუსის შელოცვით ბელატრისას აკლდამაში შედიან, საიდანაც ჰაფლპაფის ფიალას იპარავენ. გობლინი გარბის ხმლით, ხოლო ჰარი, რონი და ჰერმიონი, დაცვისგან გაქცევისას, მიფრინავენ დრაკონით, რომელიც დარაჯობს ბანკის განძეულს. ვოლდემორი შეიტყობს, რომ მის ჰორკრუქსებს საშიშროება ემუქრება და გადაწყვიტავს, თავად შეამოწმოს, ყველა თავის ადგილზეა თუ არა. მის გონებაში შეღწევით ჰარი დაადგენს, რომ ერთ-ერთი ამ ჰორკრუქსებიდან ჰოგვორტსში ინახება. ჰარი ასევე შეიტყობს, რომ სკოლაში ებრძვიან სიკვდილის მხვრელთა რეჟიმს - რაც უშუალოდ დამბლდორის რაზმის დამსახურებაა. იგი ფიქრობს, რომ აუცილებელია როვენა რეივენკლოს ნივთის, ალბათ, დიადემის მოძიება. სტუდენტები ეხმარებიან მას რეივენკლოს ოთახში მოხვედრაში. ჰარის შეამჩნევს ალეკტო კეროუ, რომელსაც ლუნა ლავგუდი ადგილზე აშეშებს. ალეკტო ასწრებს ვოლდემორის გამოძახებას. ჩნდებიან ამიკუსი და მინერვა მაკგონაგელი. ისინი კამათობენ. ამიკუსი მინერვას სახეში აფურთხებს. ჰარი ღიზიანდება, აშეშებს ამიკუსს და მას ალეკტას მიაბამს. პოტერი უხსნის მინერვას, რომ დამბლდორის დავალებით უნდა მოიძიოს ნივთი, რომელსაც ვოლდემორი ეძებს. მაკგონაგელი ჰპირდები, რომ შავ მბრძანებელს ოდნავ შეაყოვნებს. იგი ებრძვის პროფესორ სნეიპს, რომელიც სკოლიდან გარბის. სიკვდილის მხვრელები ამასობაში ჰოგვორტსთან იკრიბებია. ისინი მოითხოვენ ჰარი პოტერის მათთვის ჩაბარებას და პირობას დებენ, რომ ამ შემთხვევაში არავინ დაშავდება. მასწავლებლები ორგანიზებას უწევენ მოსწავლეთა ევაკუაციას. სრულწვლოვნებს შეუძლიათ დარჩენა, თუკი საკუთარი სურვილით დაიცავენ ჰოგვორტსს. ჩნდებიან ფენიქსის ორდენის წევრებიც. იწყება დიდი ბრძოლა. მხვრელთა მხარეს წარმოადგენენ ობობები აკრძალული ტყიდან, რამდენიმე გოლიათი და დემენტორები. სკოლას იცავენ სტუდენტები, მასწავლებლები, ფენიქსის ორდენი, სკოლის ქანდაკებები, ჯადოქრები და გოლიათი გროუპი, ჰაგრიდის ძმა. ჰარი რეივენკლოს აჩრდილს, რუხ ქალბატონს მიმართავს და ცდილობს, გამოჰკითხოს ყველაფერი დიადემის შესახებ. იგი მოუთხრობს, რომ ტომ მარვოლო რედლმა სტუდენტობის დროს თავად მოიპარა ეს ნივთი. მაშინ ჰარის ახსენდება, რომ დიადემა დამალულ ოთახში დაინახა. რონი და ჰერმიონი ამასობაში საიდუმლო ოთახში შედიან, სადაც ბასილისკოს ეშვს პოულობენ. მისი შხამის დახმარებით ჰერმიონი ანადგურებს ჰაფლპაფის ფიალას. ამის შემდეგ უიზლი და გრეინჯერი გარბიან დამალული ოთახისკენ, მაგრამ გზად ხვდებიან დრაკოს, კრებს და გოილს. კრები იყენებს ჯოჯოხეთური ცეცხლის შელოცვას, მაგრამ იღუპება ისევ მის გამო. ჰარი და რონი გადაარჩენენ გოილს და მალფოის. ცეცხლი ასევე ანადგურებს დიადემას. ჰარი სნეიპის მოგონებებს ათვალიერებს. იგი ხედავს, რომ სევერუსი ბოლომდე დამბლდორის ერთგული იყო, ვინაიდან ბავშვობიდან შეყვარებული იყო ჰარის დედაზე, ლილიზე. მას შემდეგ, რაც ვოლდემორმა მოკლა ლილი, სნეიპმა დამბლდორის მხარე დაიკავა. მარვოლოს ბეჭდიდან ამოღებული თვალი ერთ-ერთი სიკვდილის საჩუქარი იყო. დამბლდორმა იგი თავად იპოვა და მიაგნო ბეჭედსაც. ჰორკრუქსმა ალბუსი დაწყევლა, ამიტომ ის ერთი წლის განმავლობაში მაინც განწირული იყო. სნეიპმა იგი მისივე სურვილით მოკლა და გადაარჩინა დრაკო. სწორედ სნეიპმა ჩაუშვა გრიფინდორის ხმალი ტბაში და ჰარის თავისი პატრონუსი გამოუგზავნა. ამის გარდა ჰარი შეიტყობს, რომ იგი თავად არის მეშვიდე ჰორკრუქსი, რომელიც შემთხვევით იქნა შექმნილი, მაშინ, როდესაც ვოლდემორი მის მოკვლას ცდილობდა. სანამ ჰარი ცოცხალია, ვოლდემორიც იცოცხლებს. ერთ-ერთ მოგონებაში დამბლდორი სნეიპს უხსნის, რომ ჰარის საკუთარი თავის გაწირვა მოუწევს. რიმუს ლუპინი, ნიმფადორა ტონკსი, ფრედ უიზლი და კოლინ კრივი იღუპებიან ბრძოლაში. ჰარი მზად არის, გასწიროს საკუთარი თავი, რათა მასში დამალული ვოლდემორის ნაწილიც განადგურდეს. იგი შეატყობინებს ნევილს, რომ აუცილებელია ვოლდემორის გველის მოკვლაც და მიდის აკრძალულ ტყეში, სადაც ვოლდემორი და სიკვდილის მხვრელები იმყოფებიან. ჰარი გზად ხსნის სნიჩს, რომელიც მას დამბლდორმა დაუტოვა. იქ დამალულია მაცოცხლებელი ქვა, რომელსაც ჰარი იყენებს გარდაცვლილებთან სასაუბროდ. ყველას წინაშე ვოლდემორი მას კლავს. ჰარი ჩნდება უცნაურ ადგილზე, რომელიც ჰგავს კინგს-კროსის სადგურს. საიდანღაც ჩნდება დამბლდორი. იგი უხსნის ჰარის, რომ სიკვდილი მას არ შეეხო, ვინაიდან ვოლდემორი თავისი სხეულის აღსადგენად მის სისხლს იყენებდა. ჰარი გონზე მოდის, მაგრამ განასახიერებს, თითქოს მკვდარია. ნარცისა მალფოი ამოწმებს მას და ჰარი ჩასჩურჩულებს, რომ დრაკო ცოცხალია. ნარცისა ატყუებს ვოლდემორს და ადასტურებს, რომ ჰარი მართლაც მოკვდა. გახარებული ვოლდემორი და მხვრელები ტოვებენ იქაურობას. ჰარი მიჰყავს დამწუხრებულ ჰაგრიდს. ვოლდემორს ებრძვის ნევილი. განრისხებული ბნელი მბრძანებელი მას დაახურავს გამანაწილებელ ქუდს და მას ადგილზევე წვავს. ამ დროს დასახმარებლად მოემართებიან კენტავრები და ჰოგვორტსის შინაური ელფები. ბრძოლა გრძელდება. ნევილი ქუდიდან გრიფინდორის ხმალს იღებს და ვოლდემორის გველს კლავს. ამრიგად, განადგურებულია ყველა ჰორკრუქსი. მხვრელები აგებენ ბრძოლას. მოლი უიზლი კლავს ბელატრისა ლესტრეინჯს. ჰარი უხსნის ვოლდემორს, რომ ანწლის ჯოხის ნამდვილი მფლობელი არა სნეიპი, არამედ დრაკო მალფოი იყო. რადგან ჰარიმ მოგვიანებით მიითვისა დრაკოს ჯოხი, მისი პატრონი ჰარია. ვოლდემორი შეეცდება ჰარის მოკვლას. მაგრამ ჯოხი ამაზე უარს ამბობს და შელოცვა აირეკლება. ვოლდემორი მკვდარია. ანწლის ჯოხს ჰარი ტოვებს დამბლდორის სამარხში. იგი აღარ ეძებს დაკარგულ მაცოცხლებელ ქვას, უარს ამბობს სიკვდილის საჩუქრებზე, თუმცა იტოვებს მხოლოდ უჩინარის მოსასხამს. მიუხედავად მძიმე დანაკარგებისა, ყველა ზეიმობს მტრის დამარცხებას. მაგიის ახალი მინისტრი ხდება კინგსლი შეკლბოლტი. 19 წლის თავზე მშობლები თავის შვილებს ჰოგვორტსში აცილებენ. ჯინი და ჰარი სამი შვილის, ჯეიმს სირიუსის, ალბუს სევერუსისა და ლილი ლუნას მშობლები არიან. რონს და ჰერმიონას ორი, როუზი და ჰიუგო ჰყავთ. ორივე ოჯახი კინგს-კროსკზე ხვდება ერთმანეთს. ლილი ჯერ პატარაა. ალბუსი იქ პირველად მიემგზავრება. ჯეიმსი უკვე გრიფინდორის ფაკულტეტზე სწავლობს. ჯეიმსი ხედავს, რომ ტედ ლუპინი, რიმუსისა და ნიმფადორას შვილი კოცნის გოგონას სახელად მარი-ვიკტუა, ბილ უიზლისა და ფლერ დელაკურის შვილს. ალბუსს ეშინია სლიზერინში მოხვედრის და ჰარი უხსნის, რომ სნეიპი ალბათ ყველაზე მამაცი იყო იმ პიროვნებებიდან, რომელსაც იგი იცნობდა, მიუხედავად იმისა, რომ სლიზერინში სწავლობდა. ნევილი კი მცენარეულობის დარგის პროფესორი გახდა. პლატფორმაზე ასევე ჩნდებიან დრაკო მალფოი, მისი ცოლი და შვილი სკორპიუსი. მალფოი ამჩნევს ჰარის, დაუკრავს თავს და ზურგს აქცევს. მატარებელი მოსწავლეებით ტოვებს სადგურს. როგორც წიგნის უკანასკნელი სტრიქონი გვამცნობს,