Αθλητικό Σωματείο της Ρόδου με την επωνυμία "Γυμναστικός Σύλλογος ο ΔΙΑΓΟΡΑΣ" που ιδρύθηκε το 1905 από 18 Ρόδιους πατριώτες με επικεφαλής τον εκπαιδευτικό Δημήτριο Αναστασιάδη. Το όνομά του παραπέμπει στον αρχαίο Ρόδιο Ολυμπιονίκη Διαγόρα. Επέδειξε πλούσια εθνική, κοινωνική, πολιτιστική και αθλητική δράση, εξαιτίας της οποίας διαλύθηκε από τις κατοχικές Ιταλικές Αρχές το 1929. Ο Σύλλογος ανασυστάθηκε αμέσως μετά την απελευθέρωση της Ρόδου το 1945 και συνεχίζει τη λειτουργία του έως σήμερα καλλιεργώντας πολλά αθλήματα. Το 1954 τιμήθηκε με το μετάλλιο της Ακαδημίας Αθηνών για την σπουδαία εθνική, κοινωνική, πολιτιστική και αθλητική προσφορά του. Η ποδοσφαιρική ομάδα δημιουργήθηκε ξανά το 1945, αμέσως μετά την λήξη του πολέμου, ταυτόχρονα με την ανασύσταση του Συλλόγου. Συμμετείχε στο τοπικό πρωτάθλημα και η υπεροχή της ήταν συντριπτική. Επισκίασε όλες τις άλλες ομάδες της Ρόδου, ως η μόνιμη πρωταθλήτρια στα μεταπολεμικά τοπικά πρωταθλήματα. Το 1963 δημιουργήθηκε η Β Εθνική, όπου ο Γ.Σ. Διαγόρας συμμετείχε ως εκπρόσωπος της Δωδεκανήσου. Για 3 χρονιές έχασε οριακά για λίγους μόνο βαθμούς την άνοδο στη Α' Εθνική, καθώς τερμάτισε δεύτερος. Συνέχισε όμως να πρωταγωνιστεί και να κυνηγά με αξιώσεις την άνοδο μέχρι το 1968. Τότε με εντολή της χούντας, ο σύλλογος υποχρεώθηκε σε συγχώνευση με τον Δωριέα και τον Ροδιακό και αυτό σαν αποτέλεσμα είχε τη δημιουργία ενός νέου συλλόγου, του Α.Σ. Ρόδος. Ο Γ.Σ. Διαγόρας δημιούργησε εκ του μηδενός νέα ποδοσφαιρική ομάδα, ξεκίνησε από το τοπικό πρωτάθλημα και το 1980 συμμετείχε ξανά στην Β' Εθνική. Το 1986 ήταν το έτος της δικαίωσης, καθώς κατέκτησε την άνοδο στην Α' Εθνική όπου και παρέμεινε για 3 χρόνια. Ακολούθησαν κακές αγωνιστικά χρονιές που παρέσυραν την ομάδα σε χαμηλότερες κατηγορίες. Τα τελευταία χρόνια η ομάδα έχει επανέλθει σε ανοδική τροχιά. Αγωνίστηκε με επιτυχία στο πρωτάθλημα της Γ' Εθνικής και μετά τη λήξη της αγωνιστικής περιόδου 2007-08 ανέβηκε στην Β' Εθνική κατακτώντας το πρωτάθλημα του νοτίου ομίλου. Το 1955 κατασκευάστηκε το γήπεδο μπάσκετ του Συλλόγου πίσω από τη Λέσχη φίλων της ομάδας, το οποίο έκτοτε αποτελεί την έδρα του τμήματος. Στο γήπεδο του Συλλόγου έχουν αγωνισθεί και γυμνασθεί χιλιάδες αθλητές και έχουν αναδειχθεί πολλά αθλητικά ταλέντα. Το 2000 το γήπεδο του Συλλόγου μετατράπηκε σε κλειστό γυμναστήριο. Τo 2002 η ομάδα πέτυχε την άνοδο στην Γ' Εθνική Κατηγορία, επιτυχία που επανέλαβε το 2005, καθώς επίσης και το 2007. Διαγορας Διαγορας Διαγορας Διαγορας