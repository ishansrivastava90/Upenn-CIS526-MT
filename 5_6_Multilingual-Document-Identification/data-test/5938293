آذربایجام مطبخی – دونیانین قدیم ، زنگین و دادلی مطبخ لریندن بیری دیر. طبیعی کی ،  مطبخین یارادیلماسینا و اینکیشافینا تاثیر گؤسترن ان مهم عامیل – ایقلیم دیر. آذربایجان رئسپوبلیکاسینین اراضی سینده 8 ایقلیم زوناسی کئچیر کی ، بو دا اؤز نؤوبه سینده بو رگیونون فلورا و فاوناسینین نؤوه مختلیف لیینی و زنگین لیینی شرط لندیریر، بوتون حیوانلارین و بیتکی لرین یاشاییش لری اوچون الوئریشلی شرایط یارادیر. بونلار ایسه ، زنگین مطبخ یارادیلماسی اوچون اساس بازار دیر. زنگین مطبخ یارادیلماسی اوچون وحشی حیوانلاردان ، قوشلاردان ، بالیقلاردان و بیتکی لردن ایستیفاده ایله یاناشی ، جمعیتین سونراکی اینکیشاف دؤورلرینده کند تصروفاتی محصوللارینین ایستحصالی دا طلب اولونور. بونون اوچون اهالی یوکسک اکینچیلیک و حیواندارلیق مدنییتینه مالیک اولمالی دیر. ای . ک . آرتامانوف 1889 – جو ایلده ایران باره ده یازارکن قید ائدیردی کی ، "تاخیلی داها چوخ آذربایجان ، خوراسان ، کیرمانشاه ، فارس ، ایصفهان و یزد وئریر. سیاح لارین ، عالیم لارین ، تاجیرلرین ، دیپلومات لارین و دیگر لرینین قید لری ، ائلجه ده آرخئولوژی قازینتی لار ثبوت ائدیر کی ، بو تورپاقلاردا قدیم لردن بری چوخ بؤیوک حجم ده تاخیل ، دویو ، کونجوت ، سویا بیتکی لری ، چوغوندور ، قووون ، قارپیز ، اوزوم ، آلما ، نار ، هیوا و بونا بنزر دیگر اکینچیلیک ، باغچیلیق و بوستانچیلیق محصول لاری یئتیشدیریلیردی. بئله لیکله ، زاقافقازی یادا زنگین مطبخ یاراتماق و اینکیشاف ائتدیرمک ایمکانی نا ،مطبخ اوچون گوجلو خاممال بازاسینا مالیک اساس خالق آذربایجانلی لار اولموش لار. ارمنی ، گورجو ، فارس و دیگرلرینین مطبخ لرینده خؤرک لرین بؤیوک اکثریتینین منشاء ین آد اعتیباری ایله آذربایجان تورک لرینه باغلی لیغی محض بو فاکتلا ایضاح ائدیلیر. اؤزونه مخصوص قاب – قاجاق لار و مطبخ لوزایماتی  دا بیزیم مطبخه معین تاثیر گؤسته ریر. گونو بو گون ده بیزیم ائودار خانیم لار حیوان دریسندن ، داش دان ، آغاج دان ، گیل دن ، شوشه دن ، متال دان و غیره ... ان مختلیف قاب – قاجاق لاردان ایستیفاده ائدیلیر. آذربایجانین خالق مطبخینده یاناجاق قیسمینده ایندییه دک گاز و الکتریک له یاناشی ، اودون ، اودون کؤمورو ، تزه ک و غیره ... دن ایستیفاده ائدیلیر. تزه ک دن ایستیفاده خصوصی ماراق دوغورور. تزه ک دن ایستیفاده ائدیلدییی یئرلرده آغاج لارین و کول لارین یاناجاق اوچون دوغرانماسی آزالیر. تزه ین حاضیرلاندیغی و ایستیفاده ائدیلدییی یئرلرده جیگر خسته لیک لری و نفس یول لارینین خسته لیک لری اولمور. هیند عالیم لرینین تدقیقات لارینا اساساً تزه ین یانماسی زامانی عمله گلن توستو آنتیسئپتیک خاصه لره  مالیک دیر. آذربایجان مطبخینده ادویه لردن زعفران ، جیره ، رازیانا ، زیره ، دفنه یارپاغی ، کئشنیش توخومو ، همچینیننعناع ، شویود ، جعفری ، کره ویز ، ترخون ، ریحان ، ککلیک اوتی و ... ایشله دیلیر – ادویه لی بیتکی لردن زعفران MDB اؤلکه لریندن یالنیز آبشئرون یارماداسیندا بئجریلیر. آذربایجان کولیناری یاسیندا زعفران علاوه ائدیلمک له  50 – دن چوخ مختلیف نؤوع خؤرک و 10-دان چوخ شیرنییات معلوماتی حاضیرلانیر. لیمون ، زیتون ، یئیینتی تورشولاری ، - آبقورا ، ازگیل – شراب ، سیرکه ، نار شراب ، آلچا ، آلبوخارا ، قورا ، نار ، زوغال آختاسی ، قایسی ، لاواشانا ، سوماق و ... آذربایجان مطبخیده گئنیش ایستیفاده ائدیلیر.